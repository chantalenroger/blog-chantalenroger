---
title: "Johnston Canyon"
date: 2005-06-01T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2005
- Canada 2005
- 2005

comments: true
---

Vandaag zijn we vroeg opgestaan. Eigenlijk was het de bedoeling om te voet naar de Sulphur Mountain te gaan om vervolgens met de Gondola terug te gaan. Daarna zouden we gaan baden in de Upper Hot Springs. Maar helaas... het regent, dus besluiten we naar Johnston Canyon Campground te rijden. Die ligt namelijk bij een wandeling die we graag willen doen. Bij de campground aangekomen, blijkt dat we de campinggids niet goed hebben gelezen, ze gaan pas op 3 juni open! 

Dan rijden we maar door naar Lake Louise Trailer Campground. Bij het incheck-loket hangt een poster: BEAR WARNING!

Na de lunch op de camping rijden we terug naar Johnston Canyon om alsnog de wandeling te gaan doen. Wat een prachtige wandeling zeg! Langs kolkende watermassa's en mooie watervallen. Al met al zijn we dik 2 uur zoet en keren daarna terug naar de camping.

Ik zit nu te genieten van een lekker biertje en kijk, terwijl Chantal kookt, wat we morgen gaan doen. Het wordt denk ik de Lake Agnes & The Big Beehive trail, een wandeling van 10 km.
