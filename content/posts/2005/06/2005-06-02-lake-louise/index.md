---
title: "Lake Louise"
date: 2005-06-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Canada
- 2005
comments: false
---

Na het ontbijt zijn we naar Lake Louise gereden. Wat een prachtig lichtblauwe kleur! Het lijkt wel een zwembad! Ongelooflijk, met de besneeuwde bergen op de achtergrond.

{{< imgproc "images/RIMG0065.JPG" Fit "1024x768 r0" >}}

Om half tien beginnen we aan de Lake Agnes Trail, die al snel vrij steil naar boven voert. Na een paar minuten lopen, horen we een specht. Al vlug hebben we 'm gevonden. Er naderen twee mannen en al snel blijken het ook Nederlanders te zijn. We hebben een kort praatje gemaakt en dan lopen we verder. Na een klein uurtje lopen komen we op een stuk sneeuw uit. We maken een foto, want dat is toch wel bijzonder! Toen wisten we nog niet waar we uit zouden komen...

{{< imgproc "images/RIMG0070.JPG" Fit "1024x768 r0" >}}

En dan komen we bij Mirror Lake, erg mooi met besneeuwde oevers.

{{< imgproc "images/RIMG0073.JPG" Fit "1024x768 r0" >}}

Nog een klein stukje en dan zijn we bij het Teahouse bij Lake Agnes. Voor het teahouse ligt een prachtige waterval. In het teahouse komen we de twee Nederlandse mannen weer tegen waar we nog even mee gebabbeld hebben.

{{< imgproc "images/RIMG0084.JPG" Fit "1024x768 r0" >}}

Lake Agnes blijkt nog bevroren! We moeten om het meer heen richting Big Beehive.

{{< imgproc "images/RIMG0075.JPG" Fit "1024x768 r0" >}}

{{< imgproc "images/RIMG0086.JPG" Fit "1024x768 r0" >}}

Daarvoor moeten we door dikke sneeuw ploeteren op een zeer steile helling. Af en toe zakken we tot ons dijbeen in de sneeuw. Halverwege de helling hebben we spijt dat we zijn doorgelopen, maar teruggaan doen we niet. Na nog meer hachelijke situaties en nog meer steile hellingen komen we boven op de Beehive aan. Het uitzicht is adembenemend mooi. Wel een beetje akelig, want we zien helemaal niemand meer voor of achter ons lopen.

{{< imgproc "images/RIMG0088.JPG" Fit "1024x768 r0" >}}

Maar goed, vanaf hier gaat het allemaal bergafwaarts en ook de sneeuw is verdwenen. Verder gaat het allemaal goed. Uiteindelijk komen we weer beneden in het dal aan, aan de achterkant van Lake Louise. We zijn weer bijna thuis!

{{< imgproc "images/RIMG0099.JPG" Fit "1024x768 r0" >}}

In Lake Louise Village aangekomen, hebben we nog een praatje gemaakt met een Nederlands stel die bij ons op de camping staan.

's Avonds hebben we lekker in gegeten in een restaurant bij Lake Louise.
