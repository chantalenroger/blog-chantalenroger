---
title: "Amsterdam - Calgary"
date: 2005-05-29T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Canada
- 2005
comments: false
---

Zo, de eerste dag zit erop. Gerard en Helen hebben ons vanmorgen naar Schiphol gebracht. Om 04:15 ging de wekker al, we moesten immers om half zeven al op het vliegveld zijn om op ons gemak te kunnen inchecken. Nog even samen een kop koffie gedronken en toen afscheid genomen. Op naar Londen, ons eerste doel van vandaag. Het vliegtuig bleek een suur vertraging te hebben, maar dat was op zich niet zo erg, want we hebben meer dan voldoende overstaptijd op Heathrow.

In Londen vertrok ons toestel prima op tijd. Na ruim 9 uur vliegen (inclusief een jankend kind en twee Amerikanen voor ons die keer op keer probeerden hun stoelen plat te leggen) landen we om 15:30 in Calgary. Het ging allemaal goed. Na even wat geld uit de muur gehaald te hebben, zijn we met de eerste shuttle bus naar het hotel gereden: Travelodge International Airport Hotel, direct naast Cruise Canada gelegen.

Bij het inchecken bleek trouwens van twee andere Nederlanders de creditcard niet te werken. Erg leuk natuurlijk in een land als Canada, waar alles met zo'n kaartje betaald kan (en soms moet) worden.

Samen met deze mensen hebben we een taxi gedeeld om naar de Calgary Tower te gaan. Helaas is er een besloten feest gaande, zodat wij niet naar het observation deck mogen. Erg jammer natuurlijk, want het uitzicht schijnt erg mooi te zijn. Vanuit de toren gaan we te voet naar Eau Claire Market om daar wat te gaan eten bij Brewsters. De eerste steak is een feit! Na het diner gaan we weer met een taxi terug naar het hotel om onze jetlag weg te slapen.
