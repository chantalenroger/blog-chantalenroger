---
title: "Olympic National Park (4)"
date: 2012-11-05T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA
- 2012

comments: false
---

Een zalm wordt geboren in een rivier, en na een verblijf van 3 tot 7 jaar in de zee (afhankelijk van het soort), keren ze terug naar hun geboortegrond om voor nageslacht te zorgen. Dit betekent dus dat ze alle obstakels onderweg, zoals watervallen en roofdieren, moeten overwinnen. Dit vreet enorm veel energie, en dit betekent dat ze na "de daad" allemaal overlijden. Het is een echte survival of the fittest, alleen de sterkste en meest fitte vissen redden het, en dus wordt de soort op die manier gezond gehouden.

We staan nu aan de vooravond van de grote zalmtrek, de eerste zijn al gespot, en dus zijn we gaan kijken. En we hebben ze gezien, erg indrukwekkend!

![Zalm](./images/IMG_2292.JPG)

Het moet een onwaarschijnlijk mooi gezicht zijn wanneer de trek in volle gang is. Volgens onze B&B eigenaar Chris zie je dan duizenden en duizenden zalmen in de rivier.

Na dit alles zijn we doorgereden om naar de Soleduck Falls te wandelen.

![Soleduc Falls](./images/IMG_2310.JPG)

![Soleduc Falls](./images/IMG_2319.JPG)

En ook hier waren we helemaal alleen, best een akelig idee, we zijn al met al een kilometer of 30 van de doorgaande weg, en bijna 80 van de bewoonde wereld.

![Soleduc Falls](./images/IMG_2336.JPG)

Na de water val zijn we via de Lover's Lane terug gelopen, uiteindelijk een wandeling van 10 kilometer. Geen mens gezien, en gelukkig ook geen beren. We hebben trouwens nog helemaal geen beer gezien deze keer, opvallend genoeg. Volgens een ranger zijn ze al bezig zich voor te bereiden op de aankomende winter.

Zometeen rijden we weer richting Seattle en is het uit met de vakantiepret, er moet gestudeerd en geleerd worden!

## 1 opmerking

### David7 november 2012 om 08:20

wow hoeveel foto's moest je maken om die ene zalm zo mooi erop te krijgen? :-D

Erg mooi! En veel plezier op de PASS Summit!!

Gr,
David
