---
title: "Olympic National Park"
date: 2012-11-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2012

comments: false
---

Na het boven verwachting goede ontbijt bij de IHOP (International House Of Pancakes, jawel) in Olympia, zijn we op zoek gegaan naar fatsoenlijke regenkleding. Onze ski-jassen zijn tot zekere hoogte waterdicht, maar zijn niet opgewassen tegen de lokale plensbuien alhier. Na wat online speurwerk kwamen we uit bij REI, blijkbaar een landelijke keten en gespecialiseerd in outdoor-spullen. Machtige winkel, met enorm veel keus!

En je raadt het al, toen we het pand met regenpakken verlieten scheen de zon! We waren heel even bang dat we de regenspullen voor niks gekocht hadden, maar toen we bij onze tussenstop Lake Quinault aankwamen regende het gelukkig weer. Dus we konden direct de nieuwe gear uitproberen bij het wandelingetje door het bos.

![Lake Quinault](./images/IMG_2004.JPG)

Kek jasje he?

![Lake Quinault](./images/IMG_2011.JPG)

En Lake Quinault zelf lag er ook mooi bij.

![Lake Quinault](./images/IMG_2038.JPG)

Na dit alles zijn we richting de westkust gereden, en dus zagen we na anderhalf jaar weer de Pacific. Het blijft een machtig gezicht, de zonsondergang bij Ruby Beach.

![Ruby Beach](./images/IMG_2076.JPG)

![Ruby Beach](./images/IMG_2094.JPG)

Ons huis voor de komende twee dagen ligt een kilometer of 20 noordelijk van Forks, aan de Sol Duc rivier, en heet heel toepasselijk Sol Duc River Cottage. Beetje erg foute inrichting, maar het past hier helemaal!

![Sol Duc River Cottage](./images/IMG_2099.JPG)

![Sol Duc River Cottage](./images/IMG_2100.JPG)

Alles is erg schoon gelukkig, en we hebben lekker zelf gekookt: meatloaf, aardappelpuree en sla. Nou ja, met een beetje hulp van de deli van de Safeway, zeg maar de Albert Heijn van de VS.

## 1 opmerking

### Anoniem 5 november 2012 om 10:01

Haha,
gevonden, nu kunnen weer antwoorden.
Jullie houden het blog goed bij. Op het weer na lijkt alles perfect te verlopen. Mooie foto's en duidelijke uitleg.
De groeten uit Heerlen.
