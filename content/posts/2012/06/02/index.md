---
title: "Blue Ridge Parkway"
date: 2012-06-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2012

comments: false
---

Wat een prachtige weg zeg, die Blue Ridge Parkway. In de jaren 30 gebouwd om de Great Smokey Mountains te verbinden met Shenandoah. De weg meandert van links naar rechts, bergje op bergje af, door bossen van het ene mooie uitzichtpunt naar het andere. Echt hoog wordt het nergens (max 1600 meter of zo), en aan de kant van de weg vind je kilometers rhodondendrons aan een stuk. Jammer, we zijn n√©t iets te vroeg, anders waren ze allemaal in bloei.

Aangezien de weg zo'n 469 mijl lang is, moeten we de route dus in meerdere stukken hakken. De eerste dag zijn we begonnen met een wandeling naar Humpback Rock, slechts 1 mijl lang, maar wel een hoogteverschil van bijna 500 meter. Dat was dus klimmen geblazen, maar het uitzicht op de top maakte alles goed.

![Humpback Rock](./images/IMG_0268.JPG)

Toen vlug weer in de auto gesprongen, want we moesten nog een behoorlijk eind rijden naar de camping in Peaks of Otter. De camping was behoorlijk groot en nagenoeg helemaal leeg. Op onze overburen na natuurlijk, een mannelijk stelletje op leeftijd, ze leken op die twee oude knarren van de Muppet Show. Twee valse oude nichten, dat waren het!

De volgende dag vroeg op, want we hebben 200 mijl voor de boeg. Onderweg zijn nog even gestopt bij, Mabry Mill, een oude watermolen.

![Mabry Mill](./images/IMG_0295.JPG)

![Mabry Mill](./images/IMG_0302.JPG)

Uiteindelijk hebben we overnacht in Julian Price Memorial Park, nog steeds aan de Blue Ridge Parkway dus. Bij de receptie van de camping zeiden ze dat we gewoon over de camping konden rijden en een mooi plekje konden uitzoeken. Om duidelijk te maken voor eventuele andere zoekenden dat de door ons gekozen plek van ons is, moesten we een stoel of zo op die plek neerzetten. Geen probleem, dat hadden we al veel vaker gedaan. Nadat we terug waren gegaan naar de receptie en wat hout gekocht hadden voor ons kampvuur (max 15 minuten), bleek bij terugkomst op onze site dat onze beide stoelen gepikt waren! Gelukkig hadden we er drie gehuurd, en heeft Chantal zo'n grote skippybal om op te zitten... Nu moeten we dus twee nieuwe stoelen gaan kopen zodra we weer in de bewoonde wereld zijn.
