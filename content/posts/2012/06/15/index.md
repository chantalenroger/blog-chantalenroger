---
title: "Chesapeake and Ohio Canal National Historic Park"
date: 2012-06-15T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2012

comments: false
---

En op de valreep hebben we vanmiddag nog een leuk pareltje ontdekt: Chesapeake and Ohio Canal National Historic Park. Het ligt z√≥ dicht op Washington, dat je de wielen van de opstijgende vliegtuigen van Dulles International Airport zowat kunt aanraken. De Potomac rivier stormt hier met veel geweld door een nauwe kloof, en er is een kanaal waarover je met een door een paard getrokken schuit kunt varen. De rivier is erg verraderlijk vanwege de onzichtbare stromingen. Per jaar verdrinken gemiddeld 7 mensen hier!

![Trekschuit](./images/IMG_1144.JPG)

![Sluis](./images/IMG_1147.JPG)

De eerste dag zijn we naar de grootste stroomversnelling van het park gaan kijken, en dat was een machtig (en totaal onverwacht voor ons) gezicht.

![Rapids](./images/IMG_1158.JPG)

Deze knaap kwamen we onderweg nog tegen, anderhalve meter lang, maar gelukkig niet giftig.

![Snake](./images/IMG_1176.JPG)

We zijn inmiddels weer aangekomen op de Cherry Hill camping in Washington. Dit was al onze eerste camping deze trip en deze ligt dichtbij het het Park.

De volgende dag zijn we teruggekeerd naar het Park om een deel van de Billy Goat trail te gaan verkennen. Dit pad loopt vlak langs de rivier en het was een en al klimmen, klauteren en spoorzoeken naar blauwe tekens op rotsen en bomen. Spectaculair!

![Billy Goat](./images/IMG_1217.JPG)

Dit is onze eerste wandeling waarbij er zelfs een nooduitgang is aangelegd.
Langs dit richeltje moesten we ons met alle kracht naar boven hijsen! De nooduitgang ligt dus bovenop die berg... Wij snapten het niet helemaal.

![Billy Goat](./images/IMG_1234.JPG)

En we hadden geluk: wij waren er op de dag dat een nieuw warmterecord is gebroken in Washington. Het schijnt nog nooit zo vroeg in het jaar zo warm geweest te zijn. Doorweekt van het (angst?) zweet kwamen we weer bij de camper aan. Chantal is op de parkeerplaats nog direct onder de koude douche gekropen.

Vanmorgen zijn we naar Jackson in New Jersey gereden, op een uurtje van Roadbear. Morgenvroeg moeten we helaas alweer de camper inleveren.
