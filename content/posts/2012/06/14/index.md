---
title: "Shenandoah National Park deel 3"
date: 2012-06-14T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2012

comments: false
---

Vanmorgen zijn we wakker geworden van een enorme regenbui, en dus zijn we redelijk op tijd vertrokken naar de Big Meadows campground, halverwege Shenandoah. Het schijnt dat je op de meadow (weiland) heel goed wildlife kunt spotten, dus dat gaan we morgenvroeg maar eens doen. Nadat we de camper een mooie bestemming hadden gegeven op de enorme camping, zijn we te voet naar het visitor center gegaan over een mooi pad. Het stikte er van de herten, het was bijkans een plaag! Ik was dus op m'n hoede en keek continu om me heen, tot ik dus bijna tegen zo'n beest aanliep! Hij stond me op z'n gemak aan te kijken, een meter van me vandaan. Ik schrok me een hoedje, maar het beest ook en hij rende gelukkig van me af. Anders had ik wellicht een paar gebroken ribben mee naar huis kunnen nemen.

![Oh dear](./images/IMG_1015.JPG)

Na de noodzakelijke lunch zijn we doorgelopen naar de Dark Hollow Falls. Het pad liep steil naar beneden (straks dus steil naar boven!), en de uiteindelijke waterval was voor de verandering eens een keer de moeite waard.

![Dark Hollow Falls](./images/IMG_1045.JPG)

Helaas zijn de weergoden ons niet gunstig gezind, ik heb weer onder de luifel moeten bbqen. Ook voor morgen is de voorspelling niet goed. Dus hebben we maar besloten om weer richting Washington te rijden.

Maar voordat we daadwerkelijk op pad gaan, zijn we eerst in alle vroegte naar de meadow gegaan op hertenjacht. En we hadden geluk!

![Oh dear](./images/IMG_1090.JPG)

![Oh dear](./images/IMG_1092.JPG)

En hieronder zie je dus de ellendelingen die voor ons dagelijks buitje zorgden...

![Clouds](./images/IMG_1137.JPG)

![Grass](./images/IMG_1070.JPG)
