---
title: "Grandfather Mountain"
date: 2012-06-03T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA
- 2012

comments: false
---

Ja, daar zijn die Amerikanen toch wel erg goed in: iets wat op zich niet super spectaculair is, zó enorm commercieel uitbuiten. Het recept is vrij eenvoudig: neem een bepaalde berg, die tussen andere bergen ligt en geef die een opvallende naam. Zet er vervolgens een bord en een betaalloket bij, doe een beetje gewichtig over de omvang van een RV en de toch wel harde wind op de top, en je hebt Grandfather Mountain. Met zo'n naam kún je natuurlijk ook gewoon 18 dollar per persoon entree vragen voor een weg van pak 'm beet 1 kilometer en een parkeerterrein op de top. En laat het nou ook nog eens zo zijn, dat uitgerekend wij niet helemaal naar boven mogen rijden vanwege de wind (50 mijl per uur is niet niks natuurlijk) en het laatste stuk naar boven moeten lopen! Schande!

Maar, eerlijk is eerlijk, als we wél naar boven hadden mogen rijden, dan hadden we niet zo'n leuke wandeling gehad als vanmorgen. Potverdorie, dat was mooi zeg! Bijna de hele trip van een uur ging door rhodondendron bossen. En die jongens zijn dus een meter of 3 of 4 hoog! Heel mooi!

![Grandfather Mountain](./images/IMG_0314.JPG)

Het padje was hier en daar glibberen en glijden, en op somminge stukken moest je je met kabels naar boven trekken.

![Grandfather Mountain](./images/IMG_0339.JPG)

Bovenop de berg hebben ze een hangbrug gemaakt, ook wel de Mile High Bridge genoemd, omdat 'ie, je raadt het al, precies 1 mijl boven zeeniveau hangt.

![Grandfather Mountain](./images/IMG_0354.JPG)

![Grandfather Mountain](./images/IMG_0362.JPG)

En de berg had nog een kleine verrassing in petto: op welke dag kun je zeggen dat je een zwarte beer, een poema én een otter tegen het lijf loopt?

![Grandfather Mountain](./images/IMG_0396.JPG)

![Grandfather Mountain](./images/IMG_0423.JPG)

![Grandfather Mountain](./images/IMG_0412.JPG)

Nu staan we op de mooie Buck Creek Campground in Marion, North Carolina aan een riviertje (muggen!) met een golfbaan en een aardige campingbaas (how y'all doin today?).

## 1 opmerking

### Gerard6 juni 2012 om 00:38

Zo zie je maar weer je ziet veel moois je maakt veel mee, maar noch je stoelen noch je dollars zijn veilig!!!!! De vier foto's hierboven zijn in de goede hiërarchie geplaatst....
Veel plezier
