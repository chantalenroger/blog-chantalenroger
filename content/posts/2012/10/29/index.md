---
title: "Mount Rainier (2)"
date: 2012-10-29T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2012

comments: false
---

Toen we vanmorgen de gordijnen open deden, was een waterig zonnetje te zien, en dus zijn we snel gaan ontbijten en weer het park in gereden. Deze keer zijn we wat lager gebleven om niet weer in de sneeuw te hoeven lopen. Omdat de lucht er toch wat dreigend uit ziet, hebben we besloten om geen al te lange wandelingen te gaan doen.

Als eerste wandeling staat de Trail of the Shadows op het programma. Via een mooi paadje maken we een rondje om een meertje. Onderweg komen we nog de hut tegen waar James Longmire en zijn familie hebben gewoond rond 1888. We lopen door een prachtig bos met veel varens, mos en joekels van bomen. De herfstkleuren zijn prachtig!

![Fall](./images/IMG_1583.JPG)

![Fall](./images/IMG_1667.JPG)

En heel veel paddestoelen, de een nog groter dan de andere!

![Fall](./images/IMG_1634.JPG)

Het tweede wandelingetje (4 km) van vandaag ging naar Carter Falls. Ook weer een leuk pad, wel een heel stuk steiler dan de vorige.

![Carter Falls](./images/IMG_1676.JPG)

De waterval zelf was best indrukwekkend, zo midden in het bos.

![Carter Falls](./images/IMG_1695.JPG)

Daarna zijn we nog even een stukje verder de berg op gereden om naar de Narada Falls te kijken.

{{< youtube MKGb8RHZf2g >}}

Tot een uur of drie is het vandaag droog gebleven, wel frisjes. Maar dat is eigenlijk wel lekker als je aan de wandel bent.

Bij thuiskomst zijn we natuurlijk weer direct in de hot-tub gesprongen met een lekker lokaal biertje!

![Copper Creek Inn](./images/IMG_3575.JPG)

## 1 opmerking

### Anoniem 31 oktober 2012 om 15:01

Hallo,
Ik zit met mama jullie verhalen te lezen. We krijgen 't wel een beetje koud bij ' t zien van zoveel sneeuw. Gelukkig konden jullie lekker opwarmen in de hot tub. Groetjes from Down Under (H&J)
