---
title: "Bagni di San Filippo"
date: 2022-08-07T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- Italië
- 2022
---

In Toscane is een aantal plaatsjes met thermale baden vrij te bezoeken. Bagni di San Filippo op zo'n drie kwartier rijden van ons tijdelijk huis, is hier één van. Het dorpje heeft een paar moderne spa's voor betalende klanten, daarnaast is het mogelijk naar de stroming te lopen om onder te dompelen en je in te smeren met de witte zwavelhoudende modder. De geur van de warmwaterbron, rottende eieren, is moeilijk te ontkennen.

Het is voor Italianen ook een populaire trekpleister. Dat zien we direct aan een drukte van Italiaanse kentekenplaten wanneer we het dorpje binnenrijden. Een parkeerterrein is niet aanwezig in de directe omgeving, wel kilometers parkeerplaatsen langs de weg die door het dorpje loopt. Alle betaalde plekken staan vol. Volledig op z'n Italiaans zelfs, dus tussen de bumpers is slechts enkele centimeters ruimte. We rijden door, en geven bijna de moed op. Na een paar honderd meter, direct na de betaalde plekken, is een strook van zo'n 200 meter gratis, en nog nagenoeg leeg :-) Achter ons parkeert een lokale Italiaanse dame, en ik heb toch maar even gevraagd of we hier überhaupt mogen staan. "Yes, it is my secret place" was haar antwoord. Nou dan zal het wel goed zijn.

Net als we uitstappen begint het te betrekken en het dondert een beetje in de verte. Er valt een paar dikke druppels regen. Even twijfelen we of we wel moeten gaan, maar nemen uiteindelijk toch maar de gok. We hoeven maar 200 meter te lopen naar de ingang. Na een kleine afdaling komen we bij het riviertje aan. Het is best druk, maar we vinden toch een mooi plekje op een bankje. Er zijn hier helemaal geen faciliteiten, het is gewoon in een bos.

{{< imgproc "images/IMG_4139.JPG" Fit "1024x768 r270" >}}

Het is niet echt super druk, maar de beschikbare plekken in het water zijn niet al te talrijk. Dus het is even zoeken voor een mooi plekkie.

{{< imgproc "images/IMG_4140.JPG" Fit "1024x768 r0" >}}

{{< imgproc "images/IMG_4145.JPG" Fit "1024x768 r270" >}}

Na een uur of twee hadden we het wel gezien, en zijn we terug gereden naar het appartement. Daar hebben we de rest van de middag bij en in het zwembad gelegen.

{{< imgproc "images/IMG_1604.jpg" Fit "1024x768 r0" >}}
