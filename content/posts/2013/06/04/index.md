---
title: "Tucson, Arizona"
date: 2013-06-04T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2013

comments: false
---

Vanaf onze camping gaat een kort padje naar Skull Rock. Door een mooi landschap met hier en daar een beest(-je), het einddoel had inderdaad met een beetje fantasie iets weg van een schedel.

![Skull Rock](./images/IMG_2772.JPG)

![Skull Rock](./images/IMG_2785.JPG)

![Skull Rock](./images/IMG_2774.JPG)

Het rare van de Joshua Tree is, is dat het eigenlijk helemaal geen boom is! Nee, het is een van de (of het?) beste albums van U2, met hits als... Hehe, flauw, het is familie van de yukka. Het ding heeft dus geen jaarringen, waardoor het moeilijk is om de leeftijd te schatten.

Na al dit spektakel hebben we het park via de zuid-entree verlaten, om daar de Interstate 10 naar het oosten te nemen, om na ongeveer 250 mijl rechtdoor rijden (in de VS kun je dat nagenoeg LETTERLIJK nemen!) uit te komen in Tucson, Arizona. Hier staan we een nachtje op de Lazy Days campground. Het is zo'n gezellige asfalt-camping, maar verder wel superdeluxe en superschoon.

Oh ja, bij de registratie moesten we Vicky aan de balie vertellen uit welk land we komen:

Chantal: "Holland"
Vicky: "Hmmm, Holland is not in my computer, so it doesn't exist!"
Ik: "Try, The Netherlands"
Vicky: "That one I've got!"
Ik: "It's the same, actually it's the official name"
Vicky: "Oh, I did not know that"

Nu kunnen we natuurlijk flauw gaan doen over Vicky (of Amerikanen in het algemeen), maar ik denk dat veel Nederlanders niet 20 staten van de VS kunnen opnoemen, laat staan aanwijzen waar die gelegen zijn.

## 3 opmerkingen

### David 8 juni 2013 om 15:56

Even testen; noemen jullie eens uit je hoofd alle staten op? :-P

Leuke foto's!

### Gerard 9 juni 2013 om 12:12

Mooie plaatjes. Jullie hebben het zo te zien en te lezen erg naar je zin. Doe Vicky maar de groeten from holland......
Geniet maar lekker verder dan kunnen ook wij meegenieten

### Sergio 12 juni 2013 om 15:27

Nee, mensen zoals Vicky worden hier TV VIP's!!!
