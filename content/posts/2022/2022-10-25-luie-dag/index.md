---
title: "Luie dag"
date: 2022-10-25T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Herfstvakantie 2022
- Gran Canaria
- 2022
---

Na alle drukte van gisteren besluiten we vandaag rustig aan te doen. We ontbijten laat, zwemmen wat in het zwembad, lunchen laat, en gaan even naar het strand bij Playa de Amadores. Dat is maar een paar minuutjes rijden, en er is een enorme parkeerplaats bij. Het strand is mooi en de zee aangenaam. Het strand ligt in een soort baai waardoor er amper golven zijn.

{{< imgproc "images/IMG_4943.JPG" Fit "1024x768 r270" >}}

's Avonds gaan we naar Mogan Mall, volgens eigen zeggen een "stijlvol openluchtwinkelcentrum met meer dan 70 mode- en accessoireswinkels en 15 internationale restaurants". Ik heb het aantal winkels niet geteld, het zullen er best 70 zijn, maar het aantal restaurants trekt ons natuurlijk wel een beetje aan. Uiteindelijk kiezen we voor Bistro Iberico waar we heerlijk op het terras van een hapje en drankje genieten. Vanaf het terras hebben we zicht op het centrale plein van het winkelcentrum en de plaatselijke fontein.

{{< imgproc "images/IMG_2024.jpg" Fit "1024x768 r0" >}}
