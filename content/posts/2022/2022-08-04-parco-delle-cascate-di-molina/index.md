---
title: "Parco delle Cascate di Molina"
date: 2022-08-04T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- ItaliÃ«
- 2022
---

We dachten een nog onontdekt pareltje gevonden te hebben aan de oostkust van het Gardameer, maar bij aankomst op het parkeerterrein bleek het park wel degelijk ontdekt. Met name door de Nederlanders. Het was een en al gele kentekenplaat wat de klok sloeg :-)

Vanaf de parkeerplaats lopen we eerst door het gezellig ogende dorpje, waarna het pad naar de ingang mega steil naar beneden gaat. Dat belooft wat voor de weg terug straks. In de zon is het erg warm.

{{< imgproc "images/IMG_3992.JPG" Fit "1024x768 r0" >}}

Zodra we bij de kassa aankomen, belanden we in een bos. Hier kun je drie paden kiezen, met ieder een eigen lengte. Wij kiezen voor de middelste (rood) die ongeveer 2.5 km lang is. Het park zelf is niet al te groot en bevat een aantal beekjes en watervallen. Gezien de droogte hier, hadden we niet echt de verwachting dat de watervallen enorm groot zouden zijn. Dat blijkt ook zo te zijn, maar het levert toch een mooi schouwspel op. Het rode pad is een rondje door het park en komt langs alle highlights.

{{< imgproc "images/IMG_4002.JPG" Fit "1024x768 r270" >}}

{{< imgproc "images/IMG_4011.JPG" Fit "1024x768 r270" >}}

{{< imgproc "images/IMG_1537.png" Fit "1024x768 r0" >}}

{{< imgproc "images/IMG_1538.png" Fit "1024x768 r0" >}}

Om het ook voor de kleineren onder ons leuk te houden, is er een leuke kabelbaan gemaakt.

{{< imgproc "images/IMG_4040.JPG" Fit "1024x768 r0" >}}

Maar ook een schommel die je tot vlak bij de waterval brengt.

{{< imgproc "images/IMG_4047.JPG" Fit "1024x768 r0" >}}

We vonden het park zeer de moeite waard, de paden zijn mooi onderhouden en ondanks dat uit de douche meer water komt dan uit de watervallen, was het best leuk.

Na de vermoeiende weg terug naar boven, hebben we in het dorpje bij een barretje wat panini's met salami gekocht. Die hebben we bij de auto in de schaduw opgegeten. Daarna zijn we weer snel terug gereden naar het appartement, want om 17 uur moeten we aantreden voor de rondleiding door de wijnkelder en de proeverij. Francesca neemt ons mee en legt uit hoe alles in z'n werk gaat.

{{< imgproc "images/IMG_4062.JPG" Fit "1024x768 r0" >}}

{{< imgproc "images/IMG_4066.JPG" Fit "1024x768 r270" >}}

Ze maken hier voornamelijk witte wijn, maar ook een kleine productie van rood, spumante, rose en desertwijn. De druiven zijn al bijna allemaal verkleurd, dus de oogst kan volgende week al beginnen.

{{< imgproc "images/IMG_4070.JPG" Fit "1024x768 r0" >}}

We sluiten de tour af bij het zwembad waar al een tafel mooi gedekt klaar staat voor de proeverij. Sofie krijgt vruchtensap en wat snacks, terwijl wij ons weer tegoed doen aan de kaas en worst (en de overheerlijke wijn natuurlijk).

Sofie mag ook een slokje witte wijn proeven, maar of ze het nou zo lekker vindt...

{{< imgproc "images/IMG_4075.JPG" Fit "1024x768 r270" >}}

's Avonds pakken we alles weer in want het is onze laatste avond hier bij Cobue. Wat een fantastische plek is dit zeg. Gelukkig komen we hier over 12 dagen weer terug wanneer we weer naar huis moeten.

