---
title: "Pico de las Nieves"
date: 2022-10-27T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Gran Canaria
- 2022
---

Eindelijk, een actieve dag! We springen vol goede moed in de Seat en rijden via de GEWELDIGE GC-605 al slingerend naar het hoogste punt van het eiland. We stoppen onderweg regelmatig om van de uitzichten te genieten. De eerste stop is bij Presa de las Ni√±as. Bij de parkeerplaats van dit stuwmeer is een camping, maar ook een aantal lunchtafels waar we even wat fruit eten.

{{< imgproc "images/IMG_4971.JPG" Fit "1024x768 r0" >}}

{{< imgproc "images/IMG_4973.JPG" Fit "1024x768 r0" >}}

Na de appel en druif moeten we nog een klein stukje rijden voordat we bij de Roque Nublo aankomen. De hele weg hierheen hebben we amper auto's gezien, maar hier boven op de berg is het druk. De meeste bezoekers komen waarschijnlijk vanuit het oosten. De kleine parkeerplaats bij de ingang is in ieder geval helemaal vol, maar een stukje verder op de berg kunnen we de auto gelukkig langs de weg op z'n Spaans parkeren. Vanuit hier starten we de wandeling richting de Roque.

{{< imgproc "images/IMG_4988.JPG" Fit "1024x768 r0" >}}

Het eerste stukje gaat bergaf, maar al snel gaat het omhoog. Onderweg genieten we van het mooie uitzicht, al is het alleen maar om even op adem te komen. We zijn dan ook op 1813 meter hoogte, en bovendien is het lekker warm.

{{< imgproc "images/IMG_4997.JPG" Fit "1024x768 r0" >}}

{{< imgproc "images/IMG_5013.JPG" Fit "1024x768 r270" >}}

{{< imgproc "images/IMG_5016.JPG" Fit "1024x768 r0" >}}

Na behoorlijk wat klimwerk komen we aan op een soort plateau wat aan de voet ligt van een enorme rotspartij: het doel van deze wandeling.

{{< imgproc "images/IMG_5008.JPG" Fit "1024x768 r0" >}}

{{< imgproc "images/IMG_5003.JPG" Fit "1024x768 r0" >}}

{{< imgproc "images/IMG_2058.jpg" Fit "1024x768 r0" >}}

Op een rots eten we een appeltje en drinken wat en gaan we weer terug naar de auto. Op naar de volgende stop: De Mirador del Pico de las Nieves. Oftewel het uitzichtpunt op de Pico, en tevens het hoogste punt van het eiland (1949 meter). Hier is vreemd genoeg weer bijna niemand, maar het uitzicht over een groot deel van het eiland, met oneindig aantal diepe ravijnen en scherpe bergkammen is fenomenaal.

{{< imgproc "images/IMG_2083.jpg" Fit "1024x768 r0" >}}

{{< imgproc "images/IMG_2084.jpg" Fit "1024x768 r0" >}}

Via de oostkust rijden we terug: eerst naar Las Terrazas. Dit is een outlet centrum waar we wat nieuwe kleren voor Sofie kopen. En later naar de Decathlon in Telde voor nieuwe wandelschoenen voor Chantal.
