---
title: "St George"
date: 2022-05-01T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

Zo, vanmorgen beginnen we maar eens met een uitgebreid ontbijt bij George's Corner Restaurant, wat, heel toepasselijk, op de hoek van de straat ligt. Het ontbijt is lekker en genoeg. We hebben nog heel even het oude centrum van de stad bekeken, en het ziet er allemaal erg schoon en opgeruimd uit. Het park is in ieder geval leuk om even in rond te hangen.

{{< imgproc "images/IMG_2855.JPG" Resize "1024x r0" >}}

{{< imgproc "images/IMG_2858.JPG" Resize "1024x r0" >}}

{{< imgproc "images/IMG_2860.JPG" Resize "1024x r0" >}}

Na het ontbijt hebben we in het zwembad van het hotel gezwommen. Het is klein, maar fijn.

's Middags pakken we de auto en rijden naar Pioneer Park. Dit is een enorme heuvel, die we vanuit onze hotelkamer kunnen zien. Het blijkt daar boven verwachting leuk!

Er is hier een "Narrows", twee joekels van rotsblokken die bijna tegen elkaar aanliggen. Je kunt je er tussendoor wurmen, maar dat zien we even niet zitten.

{{< imgproc "images/IMG_2871.JPG" Resize "1024x r0" >}}

{{< imgproc "images/IMG_2892.JPG" Resize "1024x r270" >}}

Maar gelukkig kunnen we wel bovenop de rotsblokken klimmen om van het mooie uitzicht over de stad te kunnen genieten.

{{< imgproc "images/IMG_2895.JPG" Resize "1024x r0" >}}

{{< imgproc "images/IMG_2898.JPG" Resize "1024x r0" >}}

Het waait enorm hard, Sofie kan amper op d'r benen blijven staan :-)

In de Red Hills Desert Garden worden allerlei soorten woestijnplanten tentoon gesteld. Het zal niemand verbazen dat dat voornamelijk cactus-achtigen zijn. Erg mooi aangelegd, en super schoon en opgeruimd.

{{< imgproc "images/IMG_2928.JPG" Resize "1024x r0" >}}

{{< imgproc "images/IMG_0909.jpg" Resize "1024x r0" >}}

We hebben bij de Black Bear Diner gegeten.

Als toetje hebben we nog het Tonaquint Park bezocht. Hier is een fantastische speeltuin, helemaal in Dino-sfeer. Sofie heeft heerlijk de allerlaatste energie verbrand.

{{< imgproc "images/IMG_2944.JPG" Resize "1024x r0" >}}

{{< imgproc "images/IMG_0914.JPG" Resize "1024x r0" >}}

Toen het te fris werd, zijn we terug gegaan naar het hotel. We moeten de koffers weer inpakken, morgen verlaten we St George. Op naar de volgende bestemming: Las Vegas!
