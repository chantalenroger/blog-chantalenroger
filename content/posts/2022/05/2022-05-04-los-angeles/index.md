---
title: "Los Angeles"
date: 2022-05-04T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

Vandaag was uw typische relocatiedag. We laten de drukte van Las Vegas achter ons, met enige weemoed. Op de een of andere manier vinden we het altijd leuk hier. Ondanks de drukte, de chaos en het gedoe om je spullen in je hotelkamer te krijgen (zelf de koffer naar boven brengen wordt nagenoeg onmogelijk gemaakt want je moet vaak met heel je hebben en houden door het casino heen).

Zodra je bij Vegas de snelweg weer opdraait, word je weer bewust dat de stad midden in de woestijn ligt. Al snel maken de betonnen kolossen plaats voor zand, rots en een verdwaalde cactus of struik. Onze volgende bestemming is Anaheim, onder de rook van Los Angeles. Om de rit van ruim 400 kilometer te onderbreken, dachten we dat een ongezonde lunch bij de McDonald's in Barstow, California wel een leuk idee zou zijn. Het is een McDonald's restaurant in treinstellen. Het blijkt een wat smoezelig geheel, met meer zwervers dan klanten en toeringcars met volk. We besluiten het bij de McDrive te houden, en schuiven de hamburger in de auto vlug naar binnen.

{{< imgproc "images/barstow-station-mcdonalds_2.jpg" Resize "1024x r0" >}}

Vlak voor Barstow trouwens staat dit bord langs de Interstate:

{{< imgproc "images/IMG_3032.JPG" Resize "1024x r0" >}}

Bij eerdere reizen hadden we het al eens zien staan, maar eigenlijk nooit de tijd genomen om op te zoeken wat het eigenlijk is. Volgens wikipedia is het een deels onverharde weg van zo'n 7 kilometer naar een voormalige waterbron met bijbehorende spa. Misschien leuk om een volgende keer eens te gaan kijken.

Rond Los Angeles werd de weg zoals te verwachten weer erg druk. Met behulp van Google Maps komen we toch met minimale vertraging aan bij ons volgende en laatste hotel: Het SunCoast Hotel in Anaheim. Het is onderdeel van de Hilton groep, en dat merk je aan de schone, ruime kamer die van alle gemakken is voorzien.

Terwijl ik op zoek ga naar een autowasstraat, gaan de dames alvast een duik nemen in het zwembad.

{{< imgproc "images/IMG_0967.jpg" Resize "1024x r0" >}}

's Avonds eten we weer eens bij de Cheesecake Factory (het is er steenkoud binnen!), op loopafstand deze keer :-)
