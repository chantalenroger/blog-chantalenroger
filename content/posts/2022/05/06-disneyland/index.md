---
title: "Disneyland Dag 2"
date: 2022-05-06T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

Na goed geslapen te hebben, waren we wederom vroeg op pad naar het park. Dit keer beginnen we de dag in California Adventure Park, waar we welkom werden geheten door Mickey zelf!

![Disneyland](./images/IMG_1085.JPG)

Als eerste gaan we in de Incredicoaster: een achtbaan ge√Ønspireerd op de superhelden familie The Incredibles. Topsnelheid is 89 km/u en de baan is 1851 meter lang. Het lijkt alsof je als een superheld door de lucht vliegt, heel spectaculair!

![Disneyland](./images/IMG_1035.jpg)

Na dit spektakel was het tijd voor wat rustigers: via Toy Story Midway Mania (erg leuk!), het reuzenrad (doodsangsten, de karretjes schommelen!), de Silly Symphony Swings (zweefmolen) en de Jumpin' Jellyfish (een of ander op-en-neer-dinges)...

![Disneyland](./images/IMG_3106.JPG)

![Disneyland](./images/IMG_3107.JPG)

... liepen we naar de Radiator Springs Racers. We kopen losse Lighting Lane tickets, want de wachttijd bedraagt maar liefst 2 uur! Deze attractie zit niet in de standaard Lightning Lane pass helaas. Binnen 15 minuten zitten we in het autootje, en kan het festijn losbarsten.

Wat een fantastische rit blijft het toch...

![Disneyland](./images/IMG_1043.jpg)

Na een rustig ritje waarin het verhaal van de film wordt verteld, begin je aan een race tegen aan andere auto. En die is spectaculair!

{{< youtube id="oqzZNOmnbvM" autoplay="true" title="Radiator Springs Racers, Disneyland California Adventure Park" >}}

We gaan nog een keertje dansen bij Luigi.

![Disneyland](./images/IMG_3124.JPG)

Na de lunch gaan we voor een paar uurtjes terug naar het hotel om even uit te rusten. Ook checken we alvast in bij de KLM voor onze terugreis morgen.

![Disneyland](./images/IMG_1057.jpg)

![Disneyland](./images/IMG_1059.jpg)

Aan het einde van de middag gaan we weer terug naar het park en doen nog een paar attracties. Indiana Jones is fantastisch, maar ook de Millennium Falcon: Smugglers Run is geweldig.

Het park ziet er in het donker erg mooi uit.

![Disneyland](./images/IMG_1065.jpg)

![Disneyland](./images/IMG_1066.jpg)

En net toen we uit ons laatste ritje in Indiana Jones kwamen, barstte het vuurwerk los.

![Disneyland](./images/IMG_1073.jpg)

Hierna is het tijd om afscheid te nemen van Disney. Morgen gaan we weer naar huis.
