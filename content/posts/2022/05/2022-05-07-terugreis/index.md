---
title: "Laatste dag"
date: 2022-05-07T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

En zo is er een einde gekomen aan een mooie, leuke, maar te korte roadtrip.

{{< imgproc "images/map.jpg" Resize "1024x r0" >}}

Na iets meer dan 1600 kilometer leveren we de auto weer in bij Alamo op de luchthaven van Los Angeles. Inchecken en de security gaat voorspoedig, en ook de vlucht met de KLM terug naar Amsterdam gaat prima. Iets voor half tien in de ochtend landen we op Schiphol. Ook hier gaat het snel bij de douane, we moeten wel even wachten op de koffers. De shuttle naar het Van der Valk hotel komt ook al snel nadat we buiten staan, en ik weet zelfs nog de auto terug te vinden op het best wel grote parkeerterrein aldaar. Na zo'n lange vlucht wil je het liefst zo snel mogelijk naar huis, en uiteindelijk halen we om 12:30 de voordeur van het slot.

Was twee weken te kort? Ja

Was het 't wel waard? Jazeker
