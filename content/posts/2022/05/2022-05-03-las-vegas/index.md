---
title: "Las Vegas"
date: 2022-05-03T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

We hebben heerlijk geslapen, en geen wekker gezet. Vandaag staat shoppen en chillen op het programma en dus hebben we alle tijd. Ik ben even naar de Starbucks gewandeld in ons casino voor wat croissants die we in de kamer hebben gegeten.

Daarna zijn we met de auto naar de outlet gereden en hebben wat gewinkeld en geluncht.

{{< imgproc "images/IMG_0960.jpg" Resize "1024x r0" >}}

Zoals te zien is, is het niet heel erg druk bij de outlet. Het is best een groot complex, dus we wandelen ongemerkt heel wat af. Het is lekker warm, dus de tweede helft van de middag spenderen we in het zwembad.

{{< imgproc "images/IMG_0961.jpg" Resize "1024x r0" >}}

's Avonds hebben we gegeten bij de Cheesecake Factory, ook bij de outlet. Dat is allemaal een heel stuk minder hectisch dan eten op de Strip. Na het eten zijn we vanaf de Outlet over de snelweg helemaal naar het zuidelijkste punt van de Strip gereden, bij de Mandalay Bay. Vanaf daar zijn we de Strip over gereden om naar alle lichtjes te kijken. Bij Sofie ging juist het licht uit, ze heeft er niks van meegemaakt en was in droomland :-)

{{< imgproc "images/IMG_3019.JPG" Resize "1024x r0" >}}

Op de foto hieronder zie je links ons hotel, met het grote scherm.

{{< imgproc "images/IMG_3023.JPG" Resize "1024x r0" >}}
