---
title: "Sirmione"
date: 2022-08-01T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- Italië
- 2022
---

Sirmione wordt gerekend tot de mooiste dorpjes van het Gardameer. Dit betekent in de praktijk helaas dat we niet de enigen zijn die het dorpje bezoeken. In tegendeel... Het is onwaarschijnlijk druk op de toegangsweg. Maar omdat we redelijk vroeg in de ochtend aankomen, hebben we een mooie parkeerplek (breed!) gevonden op het parkeerterrein die het dichtstbij het autoluwe centrum ligt. Vanuit hier is het slechts 200 meter lopen naar de indrukwekkende toegangspoort die bij het Castello Scaligero hoort.

{{< imgproc "images/IMG_1456.png" Fit "1024x768 r0" >}}

{{< imgproc "images/IMG_3844.JPG" Fit "1024x768 r0" >}}

Het dorpje ligt op een schiereiland en dus is het water van het Gardameer nooit ver weg.

{{< imgproc "images/IMG_1465.png" Fit "1024x768 r0" >}}

{{< imgproc "images/IMG_1472.png" Fit "1024x768 r0" >}}

Om de drukte te ontlopen, kiezen we ervoor om vanuit de hoofdstraten links en rechts smalle steegjes in te lopen. Hier lopen we nagenoeg alleen.

{{< imgproc "images/IMG_3847.JPG" Fit "1024x768 r270" >}}

{{< imgproc "images/IMG_3861.JPG" Fit "1024x768 r0" >}}

Na de lunch bij Caffè Grande Italia houden we het voor gezien. Het is te druk en te warm en het zwembad bij het appartement te aanlokkelijk. We lopen dus weer terug naar de auto en rijden in een kwartiertje weer naar huis. Hier doen we snel de zwembroek aan en duiken in het heerlijke water.

{{< imgproc "images/IMG_1481.png" Fit "1024x768 r0" >}}

Op aanraden van een mevrouw die de wijnboer helpt, eten we 's avonds bij Mavalà. Met uitzicht op de jachthaven en de ondergaande zon zitten we heerlijk op het terras en genieten van het eten.

{{< imgproc "images/IMG_1487.png" Fit "1024x768 r0" >}}
