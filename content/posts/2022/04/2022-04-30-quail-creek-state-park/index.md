---
title: "Quail Creek State Park"
date: 2022-04-30T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2022
---

Het ontbijt in het hotel is niet heel bijzonder te noemen, maar dat is op zich niet verrassend.

De kwaliteit van het ontbijt blijkt een indicatie te zijn van hoe de dag begon. We wilden vlak voor het plaatsje Virgin gaan tuben op de Virgin river, bij Sheep Bridge Park. Dus zijn we bij de lokale Walmart gestopt voor wat versnaperingen en een zwemband. Bij aankomst in het parkje, blijkt het water veel te wild. Bovendien was er geen enkele andere tuber, dus we wilden het risico niet nemen op botbreuken danwel ergere dingen. Bovendien hebben we gisteren in Zion geleerd, dat ze in de rivier een of andere soort blauwalg hebben gevonden. Met je kop onder water gaan wordt dan ook afgeraden.

Erg jammer, want blijkt wel een heel mooi plekje te zijn.

{{< imgproc "images/IMG_0884.jpg" Resize "1024x r0" >}}

En dus besloten we om de tube maar even in de doos te laten en zijn we naar het nabij gelegen Sand Hollow State Park gereden. Daar volgde de derde teleurstelling van de dag: het was er onwaarschijnlijk druk! We zijn het park niet eens ingereden, en hebben voor de ingang omgedraaid.

Aan de andere kant van de UT-9, iets verder naar het westen, ligt n√≥g een State Park. Daar, bij Quail Creek State Park blijkt het bijna verdacht rustig te zijn. We snappen niet helemaal waarom, wellicht omdat Sand Hollow SP groter is, en mooie cliffs heeft? Hier hebben ze echter ook een mooi strand, en je kunt jetski's en zo huren. Ook zijn er toiletgebouwen en grill mogelijkheden.

Nadat we ons op de picknick deken in de schaduw van een mooi boompje hadden gesetteld, hebben we een snelle lunch naar binnen gewerkt. Want er moet natuurlijk wel op het meer worden gedobberd op de nieuwe pizza floaty van Sofie!

{{< imgproc "images/IMG_0888.jpg" Resize "1024x r0" >}}

Terwijl de dames in het water aan het ravotten waren, heb ik heerlijk een boek gelezen. De buitentemperatuur was heerlijk, het water daarentegen was erg fris.

{{< imgproc "images/IMG_0893.jpg" Resize "1024x r0" >}}

's Avonds hebben we semi-chique gegeten bij Magleby's in St George. Ze hebben een heerlijke Double IPA en het eten is ook meer dan prima.
