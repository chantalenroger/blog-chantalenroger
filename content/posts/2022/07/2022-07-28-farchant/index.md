---
title: "Walderlebnispfad, Kuhfluchtwasserfälle en zwemmen"
date: 2022-07-28T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Duitsland
- 2022
---

Onder ons appartementencomplex zit een bakker. We hoeven dus maar 100 meter te lopen voor vers gebakken broodjes. Het is lekker weer, dus ontbijten we op ons balkon. Daarna pakken we de rugzakken weer in voor het volgende avontuur. In het nabij gelegen dorpje Farchant parkeren we de voiture bij het zwembad (daarover straks meer). Bij deze parkeerplaats start ook het Walderlebnispfad. Het betreft deze keer een circa 3 kilometer lang pad, met allerlei wetenswaardigheden over het bos en de omgeving.

{{< imgproc "images/IMG_1292.JPG" Fit "1024x768 r0" >}}

{{< imgproc "images/IMG_1303.png" Fit "1024x768 r0" >}}

{{< imgproc "images/IMG_3600.JPG" Fit "1024x768 r0" >}}

{{< imgproc "images/IMG_3610.JPG" Fit "1024x768 r270" >}}

Na ongeveer 2 kilometer slaan we rechtsaf de berg op richting de Kuhfluchtwasserfälle. In drie etappes valt het water hier zo'n 270 meter naar beneden en daarmee is deze waterval een van de hoogste van Duitsland. Het pad gaat hier zeer steil omhoog.

{{< imgproc "images/IMG_3616.JPG" Fit "1024x768 r0" >}}

{{< imgproc "images/IMG_3620.JPG" Fit "1024x768 r0" >}}

Halverwege eten we op een mooi plekje onze broodjes.

{{< imgproc "images/IMG_1326.JPG" Fit "1024x768 r0" >}}

{{< imgproc "images/IMG_3634.JPG" Fit "1024x768 r0" >}}

{{< imgproc "images/IMG_3648.JPG" Fit "1024x768 r270" >}}

Uiteindelijk bereiken we de watervallen. Ze zijn erg mooi, en er zijn gelukkig niet veel mensen.

{{< imgproc "images/IMG_1333.png" Fit "1024x768 r0" >}}

Er is onweer voorspeld voor het einde van de middag, dus we lopen wat sneller terug naar de auto. Daar ruilen we de rugzakken om voor de zwemtas, stoeltjes en een parasol. Na de inspanning van vandaag hebben we wel een duik in het zwembad van Farchant verdiend.

{{< imgproc "images/freibad.jpg" Fit "1024x768 r0" >}}

Er zijn drie zwembaden: 1 voor kleine kinderen, 1 met glijbanen en vertier, en 1 om baantjes te zwemmen. Ook kun je geheel volgens Duitse traditie een currywurst kopen. Dat alles met een prachtig uitzicht op de omliggende bergen. Kortom, het is een prima plek om een paar uur door te brengen.

Het water is verwarmd, wat niet direct betekent dat het ook aangenaam is. Sofie vindt het echter helemaal prima. Ze geniet van de glijbanen. We blijven ongeveer twee uurtjes, want dan wordt de lucht donkerder en donkerder. We besluiten onze spullen te pakken en na een snelle tussenstop bij de Edeka supermarkt, rijden we terug naar het appartement. We eten "gewoon" lekker thuis. Binnen deze keer, want het onweer heeft inmiddels Garmisch bereikt.
