---
title: "Höllentalklamm"
date: 2022-07-27T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Duitsland
- 2022
---

Vanmorgen na het ontbijt zijn we naar Hammersbach gereden. Hier start de wandeling naar de Höllentalklamm, een smalle kloof waarin het water van de Hammersbach een weg naar beneden zoekt.

We beginnen de wandeling op de parkeerplaats in het dorp. Na een klein stukje door het dorp komen we aan bij een kapel en daar slaan we rechtsaf het wandelpad op.

![Höllentalklamm](./images/IMG_3432%20(Custom).JPG)

Het eerste stuk gaat geleidelijk omhoog, we lopen langs het riviertje.

![Höllentalklamm](./images/IMG_3440%20(Custom).JPG)

![Höllentalklamm](./images/IMG_3450%20(Custom).JPG)

Al vlug komen we bij een eerste beklimming van de eerste categorie. Het gaat heel even heel straf omhoog. Gelukkig krijgen we af en toe wat hulp van trappen, maar het merendeel gaat over los grind.

![Höllentalklamm](./images/IMG_1241%20(Custom).png)

Daarna wordt het pad voor een paar honderd meter weer redelijk vlak en lopen we tussen de bomen. Na wederom een stevige beklimming komen we aan bij de Eingangshütte. Hier kun je een hapje nuttigen, maar is tevens de toegangspoort voor de feitelijke kloof. Nadat we het entreegeld van 5 euro per persoon contant hebben betaald, valt onze mond open van verbazing. Wat een waanzinnig pad!

![Höllentalklamm](./images/IMG_1247%20(Custom).png)

Over bruggetjes, door uitgehakte tunnels en over planken moeten we ons een weg naar boven banen. Het water druppelt constant van de bovenliggende rotsen, dus al snel trekken we de regenjassen aan (we waren voorbereid ;-)).

![Höllentalklamm](./images/IMG_3471%20(Custom).JPG)

![Höllentalklamm](./images/IMG_3480%20(Custom).JPG)

![Höllentalklamm](./images/IMG_3496%20(Custom).JPG)

![Höllentalklamm](./images/IMG_3514%20(Custom).JPG)

![Höllentalklamm](./images/IMG_3538%20(Custom).JPG)

We vonden het alledrie een geweldige wandeling.

![Höllentalklamm](./images/IMG_3565%20(Custom).JPG)

Na een paar honderd meter klauteren hadden we het wel gezien. Daar hebben we heerlijk in het zonnetje bij een rustig stuk van de rivier onze broodjes gegeten. Daarna gingen we hetzelfde pad weer terug naar de auto.

![Höllentalklamm](./images/IMG_3532%20(Custom).JPG)

![Höllentalklamm](./images/IMG_3583%20(Custom).JPG)

Moe maar voldaan kwamen we bij de auto aan. Vanaf Hammersbach is het maar een klein stukje rijden naar de Eibsee. Hier moet Sofie natuurlijk heel even met de voetjes in het water.

![Höllentalklamm](./images/IMG_3593%20(Custom).JPG)

Bij Eibsee Pavillion dineren we op het terras met uitzicht over het meer. De schnitzel, steak en hamburgen (en bier) smaken na alle inspanningen van vandaag heerlijk.
