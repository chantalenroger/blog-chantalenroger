---
title: "Highline 179, Plansee en rodeln"
date: 2022-07-29T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Duitsland
- 2022
---

Op iets meer dan een half uurtje rijden van Garmisch ligt, net over de grens met Oostenrijk in het dorpje Reutte, de Highline 179. Deze hangbrug "in Tibetaanse stijl" overspant een dal en daarmee ook de Fernpassstraße, oftewel de B179. Dit verklaart meteen de naam. Met een hoogte van 114 meter en een lengte van 406 meter was het tot voor kort de langste voetgangers hangbrug ter wereld (onlangs heeft een brug in Tsjechië het record verbroken met 721 meter). De brug verbindt twee kastelen: Burg Ehrenberg en Fort Claudia.

Vanaf de parkeerplaats is het een klein stukje lopen naar de lift die ons naar boven brengt. Vanaf hier ziet de brug er al spectaculair uit. Hopelijk wiebelt het niet al te veel...

![Highline 179](./images/IMG_3658.JPG)

Nadat we kaartjes hebben gekocht, stappen we in de lift die ons naar boven brengt.

![Highline 179](./images/IMG_3660.JPG)

In een mum van tijd zijn we boven. We lopen eerst langs Burg Ehrenberg, die bewaren we voor de terugweg. We willen natuurlijk zo snel mogelijk over de brug lopen.

![Highline 179](./images/IMG_1371.png)

![Highline 179](./images/IMG_3664.JPG)

De eerste paar stappen op de brug voelen wat onwennig. Als een dronkenman waggelen we van links naar rechts over brug. Zeker de eerste 50 meter moet je je echt vasthouden, anders struikel je over je eigen benen. Daarna wiebelt het allemaal wat minder en kunnen we van de uitzichten genieten.

![Highline 179](./images/IMG_1369.JPG" Fit "1024x768 r180" >}}

Aan de overkant gekomen kun je mooi de brug, het liftje en de burcht zien.

![Highline 179](./images/IMG_3670.JPG)

Op de terugweg bekijken we nog even de burcht. Het is een ruïne, maar wordt op dit moment gerenoveerd.

![Highline 179](./images/IMG_1373.png)

![Highline 179](./images/IMG_1374.png)

Hierna is het tijd om de lift weer naar beneden te nemen.

![Highline 179](./images/IMG_1377.png)

Het is de bedoeling om Schloss Linderhof te gaan bekijken. Via de L255 slingeren we over een prachtige weggetje en komen zo langs de Plansee. De kleur van het meer is ongelooflijk.

![Plansee](./images/IMG_1404.png)

We besluiten hier ons kampement op te slaan en onze lunch te eten. De stoeltjes worden aan de rand van het water gezet. Terwijl wij de boterham eten, speelt Sofie in het water en gooit haar emmertje net iets te ver zodat ze er niet meer bij kan. Dus ze moest voor straf in de onderbroek gaan zwemmen om het emmertje te gaan halen. We hebben hartelijk gelachen om de situatie. Gelukkig staat de zwemtas achterin de auto, dus maar snel de gewone zwemspullen gehaald.

![Plansee](./images/IMG_3726.JPG)

Op een kwartiertje rijden van het meer bevindt zich de Alpine Coaster: de langste rodelbahn ter wereld! De baan is 2600 meter lang, en een hoogteverschil van 400 meter. Sofie en papa gaan deze uitdaging uiteraard graag aan :-) Met de stoeltjeslift worden we comfortabel in 20 minuten naar het beginpunt van de rodelbahn gebracht.

![Alpine Coaster](./images/IMG_1406.png)

![Alpine Coaster](./images/IMG_1407.png)

![Alpine Coaster](./images/IMG_1410.png)

Na 73 bochten, 9 jumps en 7 golven staan we weer veilig beneden. Wat een sensatie, echt heel leuk!

![Alpine Coaster](./images/IMG_3734.JPG)

{{< youtube id="W4bWUSC-9QI" autoplay="true" title="Alpine Coaster">}}
