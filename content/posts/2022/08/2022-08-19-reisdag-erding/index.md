---
title: "Erding"
date: 2022-08-19T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Duitsland
- 2022
---

Nadat we de auto volgeladen hebben met al onze tassen, en wat doosjes wijn voor thuis, hebben we afscheid genomen van Cobue. Wát een fijne plek is dit zeg. Ook hier komen we ongetwijfeld nog een keertje terug!

Het is best een eindje rijden naar Erding in Duitsland: 460 kilometer. Hier gaan we twee nachtjes blijven, voornamelijk voor Sofie. Want hier bevindt zich 's werelds grootste thermen bad. Maar dat is (gelukkig ;-)) pas voor morgen.

Het is best druk op de weg, en we hebben hier en daar een paar minuten vertraging. Uiteindelijk komen we eind van de middag aan bij het Victory Gästehaus Therme Erding. Een hele mond vol voor een basic, maar verder keurig, hotel. Het ligt pal tegenover het enorm grote pand waarin de thermen zich bevinden.

Nadat we de spullen in de kamer hebben gezet, rijden we naar het centrum van Erding en gaan op zoek naar een restaurant. Uiteindelijk belanden we op het gezellige terras bij de Empl Keller.

{{< imgproc "images/IMG_1870.jpg" Fit "1024x768 r0" >}}

Na drie weken bijna alleen maar wijn, smaakt het redelijk bekende lokale bier (Erdinger dus ;-)) voortreffelijk.

{{< imgproc "images/IMG_1871.jpg" Fit "1024x768 r0" >}}

De Zwiebelrostbraten was trouwens ook niet te versmaden. Welkom terug in Duitsland !
