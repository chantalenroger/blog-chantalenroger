---
title: "Sentierelsa"
date: 2022-08-15T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Italië
- 2022
---

De Sentierelsa is een wandelroute in het Parco Fluviale Alta Valdelsa. Het pad slingert langs de rivier de Elsa, die haar naam geeft aan de hele vallei – de Val d'Elsa. Je kunt starten vanaf twee plekken: bij de Ponte di Spugna in Colle di Val d’Elsa of bij de Ponte di San Marziale in Gracciano. Wij kiezen voor de laatste. We gaan vroeg op pad, want het zal wel weer druk worden vandaag (het is een nationale feestdag in Italië). Om 9:30 parkeren we onze auto op de, nu nog, lege parkeerplaats. Nou ja, parkeerplaats... Het is een grasveldje. De wandeling volgt de loop van de rivier de Elsa, met onderweg volop mogelijkheden voor een frisse duik.

{{< imgproc "images/IMG_4467.JPG" Fit "1024x768 r0" >}}

De kleur van het water is prachtig. Na een paar honderd meter komen we aan bij het hoogtepunt van de wandeling: de waterval!

{{< imgproc "images/IMG_4466.JPG" Fit "1024x768 r0" >}}

Hoe cool zou het zijn om onder de waterval te zwemmen??? Sofie heeft er al zin in! Maar ze moet nog even geduld hebben, we willen eerst nog een stukje verder lopen voordat we een nat pak gaan halen.

{{< imgproc "images/IMG_4472.JPG" Fit "1024x768 r270" >}}

{{< imgproc "images/IMG_4480.JPG" Fit "1024x768 r0" >}}

Voor de foto lopen we over de brug, en daarna keren we terug naar de waterval.

{{< imgproc "images/IMG_1728.jpg" Fit "1024x768 r0" >}}

Bij aankomst bij de waterval krijgt Sofie de tweede les in het omgaan met teleurstellingen (de eerste les ging helaas niet door): het water in de rivier is veel en veel te koud om in te zwemmen :-( Al die moeite voor niks! Met gevaar voor eigen leven weet Chantal nog een foto te maken van de onderkant van waterval.

{{< imgproc "images/GOPR0705.JPG" Fit "1024x768 r0" >}}

We lopen terug naar de auto en komen tot de conclusie dat op de parkeerplaats / grasveld best heel veel auto's kunnen staan. Met hangen en wurgen kunnen we de voiture door een piepklein gaatje tussen twee auto's friemelen om weer op de weg te komen. De parkeerkunst van de Italiaan evenaart bijna hun rijkunst. Ongelooflijk...

We spenderen een paar uurtjes bij het zwembad. Om vier uur sluiten we aan bij de wijnproeverij en bijbehorend bezoek aan de wijnkelders van "ons" kasteel. Bij het introductiepraatje in de wijngaard, wordt Sofie in haar been geprikt door een wesp (ook een Italiaan trouwens), dus zij en Chantal verlaten de rondleiding om wat ijs en smeersels op het been te kunnen doen. De kelders zijn indrukwekkend.

{{< imgproc "images/IMG_1754.jpg" Fit "1024x768 r0" >}}

Tijdens de proeverij sluiten beide dames weer aan, en prompt barst er een enorme onweersbui los. Het water loopt letterlijk langs de binnenkant van de muren het proeflokaal in. Hagelstenen zo groot als pingpongballen komen naar beneden.

{{< imgproc "images/IMG_1760.jpg" Fit "1024x768 r0" >}}

Bij aankomst in ons appartement blijkt dat letterlijk ieder raam lekt. In de woonkamer staat een enorme plas met water. Toen we dat gingen melden bij de receptie blijkt ook de benedenverdieping van het kasteel blank te staan.

De volgende dag zien we dat onze auto schade heeft van de hagel :-( Gelukkig alleen aan de bijrijderskant, maar wel over de hele lengte van het dak.

{{< imgproc "images/IMG_4511.JPG" Fit "1024x768 r0" >}}

{{< imgproc "images/IMG_4512.JPG" Fit "1024x768 r0" >}}
