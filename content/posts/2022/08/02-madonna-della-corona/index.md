---
title: "Madonna della Corona"
date: 2022-08-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- ItaliÃ«
- 2022
---

Het Santuario Madonna della Corona in Spiazzi is het bekendste en meest bezochte bedevaartsoord in de buurt van het Gardameer. De bergketen vormt als het ware een kroon om deze religieuze plek die gewijd is aan Maria, vandaar de naam Madonna della Corona.

Bijna zwevend tussen hemel en aarde, op een hoogte van 774 meter, ligt deze plek verborgen te midden van de rotsen van de Monte Baldo. Vanaf deze bijzondere locatie heb je een prachtig uitzicht op de vallei waar de Adige doorheen stroomt. Volgens oude geschriften zouden hier rond het jaar duizend al kluizenaars hebben geleefd.

Vanaf de parkeerplaats gaat een pad steil naar beneden. Na een minuut of 20 zien we het kerkje voor het eerst. De linkerkant van de kerk is volledig in de rotsen ingebouwd. Het is een spectaculair gezicht.

![Madonna della Corona](./images/IMG_1501.png)

Na nog wat geslinger komen we uiteindelijk aan bij de steile trap die je naar het kerkje brengt.

![Madonna della Corona](./images/IMG_1504.png)

![Madonna della Corona](./images/IMG_1507.png)

In de kerk zelf heerst een serene rust. We rusten er even uit en verzamelen alvast wat moed voor de weg terug naar boven.

![Madonna della Corona](./images/IMG_3896.JPG)

Je kunt voor de terugweg meerijden met een busje, maar echte bikkels als wij zijn, kiezen wij ervoor om gewoon te lopen. Het is een echte kuitenbijtertje :-) Uiteindelijk komen we hijgend en puffend weer boven, het is dan ook 38 graden. We spingen vlug in de auto (airco!) en rijden terug naar het appartement. Daar nemen we vlug een duik in het heerlijke zwembad.

![Cobue](./images/IMG_1512.png)

Op het terras van het zwembad nemen nog maar een keer een plankje met worst en kaas, en natuurlijk een bijbehorend wijntje. La Dolce Vita!

![Cobue](./images/IMG_3908.JPG)

![Cobue](./images/IMG_3909.JPG)
