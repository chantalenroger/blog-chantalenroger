---
title: "Acquario di Genova"
date: 2022-08-10T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Italië
- 2022
---

Genua ligt op een uurtje rijden noordwaards van ons. In deze stad ligt het grootste aquarium van Italië, en die gaan we vandaag met een bezoek vereren. We parkeren in een nabij gelegen parkeergarage en wandelen door een leuk haventje naar de ingang. Van dolfijnen tot haaien, en van zeepaardjes tot zeehond, alles is aanwezig en wordt in een mooie omgeving tentoongesteld. Wat ze ook hebben is Italianen, héél véél Italianen. Het is ongelooflijk druk. Ondanks het grote gebouw en het tijdslot die je moest boeken, is het bij de populaire dieren (Nemo en Dory, en de dolfijnen en pinguïns) irritant druk.

{{< imgproc "images/IMG_1640.jpg" Fit "1024x768 r0" >}}

{{< imgproc "images/IMG_1643.jpg" Fit "1024x768 r0" >}}

Het aquarium is zeker de moeite van het bezoeken waard. Maar na een uurtje of 3 hebben we het wel gezien. Naast het aquarium ligt een replica van een 17e eeuws Spaans galjoen. Jammer dat het niet de echte is, dit is namelijk de Néptunes, maar desondanks is het toch indrukwekkend om te zien.

{{< imgproc "images/IMG_1658.jpg" Fit "1024x768 r0" >}}

Na al dit spectakel is het tijd voor de lunch. Deze keer een lunch in Amerikaanse stijl, dus hamburgers en hotdog. Daarna gaan we weer terug naar ons appartement en duiken in het zwembad.
