---
title: "Offroad in Canyonlands National Park"
date: 2007-06-07T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2007
- USA 2007
- 2007

comments: true
---

Stipt om half 8 zijn we bij Farabee's, waar we een Jeep hebben gehuurd. Na de uitleg hoe alles in z'n werk gaat, en het ondertekenen van het contract, gaan we op pad. Vanaf de UT-191 slaan we iets ten noorden van Moab de Potash Road in. Het eerste deel van deze weg komt langs verschillende rotsen met Indiaanse muurschilderingen. Aan het einde van deze weg begint het echte werk. We zetten de Jeep in 4x4 mode en gaan op weg. We rijden onderlangs Dead Horse Point en op de kruising met de Shafer Trail gaan we eerst linksaf richting Musselman Arch.

Hierna gaan we door naar Lathrop Canyon. Hier gaat het ontzettend steil naar beneden met de ene haarspeldbocht na de andere. Toevallig reed Chantal hier, dus ik haar manoeuvres mooi kunnen filmen. Onder in de canyon hebben we geluncht. Bij de Jeep kregen we een koelbox met een zak ijs, dus we hadden wat blikjes, brood en beleg meegenomen. Na de lunch zijn we helemaal teruggereden naar de Shafer Trail en die zijn we gevolgd tot aan het visitor center van Island in the Sky.

Terug in Moab zijn we eerst nog naar de visitor center van Arches National Park geweest om ons in te schrijven voor de begeleide wandeling door de Fiery Furnace. Maar helaas, alle tochten zijn al volgeboekt. De ranger adviseert ons trouwens om al om 7 uur in de ochtend in de rij te gaan staan voor een plekje op de campground.

Toen was het tijd geworden om de Jeep te poetsen en weer terug te brengen bij Farabee's. Wat een top ervaring!

<!-- {{< imgproc "images/IMG_3779.jpg" Resize "1024x r0" >}} -->
