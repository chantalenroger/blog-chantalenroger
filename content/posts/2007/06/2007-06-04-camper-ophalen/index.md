---
title: "Camper ophalen"
date: 2007-06-04T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2007
comments: false
---

Door alle drukte op het werk ben ik vergeten om vrijdag te bellen met Cruise America om een afspraak te maken. Dus nu kunnen we pas om half negen 's morgens bellen. Uiteindelijk worden we om half 10 al opgehaald en zijn we om 10 uur bij de verhuurder. Gelukkig hoeven we niet nog een keer naar de instructievideo te kijken, en dus lopen we om half 11 al in de lokale Safeway om boodschappen te doen.

Uiteindelijk zijn we om 12 uur gaan rijden. Via de I70 West en Leadville (erg leuk plaatsje!) gaan we via de Independence Pass naar Aspen, Colorado. Het is een prachtige weg met nogal wat haarspeldbochten en steile stukken. Als we boven op de pas uitstappen, vraagt een mevrouw aan ons "Didn't that scare the crap out of you?!?!?!". Haha, we moesten er hartelijk om lachen, want het viel allemaal reuze mee.

Doel van vandaag was om zover mogelijk richting Moab, Utah te geraken, onze thuisbasis voor de komende dagen. We komen niet verder dan een mijl of 20 voor Grand Junction, Colorado. Hier overnachten we op de campground van Riverside Colorado State Park.

<!-- {{< imgproc "images/IMG_3779.jpg" Resize "1024x r0" >}} -->
