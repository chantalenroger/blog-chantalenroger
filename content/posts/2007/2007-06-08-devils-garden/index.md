---
title: "Arches National Park - Devils Garden"
date: 2007-06-08T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2007
- USA 2007
- 2007

comments: true
---

Vanmorgen zijn we heel vroeg opgestaan om op tijd in Arches te zijn. Vanaf de KOA is het maar een kwartiertje rijden. Nadat we schoon water hadden bijgevuld, en de tanks geleegd waren, meldden we ons precies om 7 uur bij het visitor center. 't Blijkt dat er vandaag 24 sites beschikbaar zijn. Van de camping ranger krijgen we uitleg hoe het registreren in z'n werk gaat. Vanuit het visitor center is het zo'n 17 mijl rijden naar de campground, waar we een mooi plekje weten te bemachtigen.

Vlakbij de campground begint ook de Devils Garden Trail die langs verschillende arches gaat. Het hoofdpad is redelijk goed begaanbaar en loopt tot het eindpunt bij Double O Arch. Vanaf hier kun je dezelfde weg teruglopen, maar er gaat ook een "primitive loop" terug naar de parkeerplaats. Deze weg is volgens het bord voor "experienced hikers" omdat je over rotsen moet klimmen en er "expore to heights" is. En dus gaan we via dit primitieve pad terug, dat willen we natuurlijk meemaken. Wat een geluk dat we dit hebben gedaan zeg! Het is een prachtige wandeltocht van een kilometer of 6. Volgens een boekje wat we hebben gelezen, is dit een van de mooiste wandelingen die je kunt maken van alle National Parks.

<!-- {{< imgproc "images/IMG_3779.jpg" Resize "1024x r0" >}} -->
