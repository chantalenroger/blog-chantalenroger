---
title: "Calaveras Big Trees State Park"
date: 2023-08-05T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

We zijn er in 2014 al eens geweest op de eerste USA reis van Sofie, maar nu we toch in de buurt zijn, willen we Calaveras Big Trees State Park toch nog een keer bezoeken. We hebben er mooie herinneringen aan. Niet alleen omdat het onze eerste reis met Sofie betrof, of omdat hier veel sequoias zijn te vinden, maar zeker ook omdat we hier samen met Barry en Handaijani aan het kampvuur hebben gezeten.

{{< imgproc "images/IMG_7295.JPG" Resize "1024x r0" >}}

In het park is voor de kinderen een programma opgezet (in plaats van het reguliere junior ranger programma) met de naam S(cience), T(echnology), E(ngineering), A(rt), M(ath). STEAM dus. Bij verschillende standjes staan vrijwilligers waar je een opdracht moet uitvoeren, of naar een verhaaltje luisteren. Zo verdien je een letter, en als je ze allemaal hebt verzameld, dan wacht een prijs! Zo wordt bij Technology uitgelegd dat de eerste houthakkers hier niet beschikten over een zaag die lang genoeg was om de reuzenboom om te hakken. Bij Math moet Sofie met behulp van een stok de hoogte van een boom schatten.

{{< imgproc "images/IMG_3577.jpg" Resize "1024x r0" >}}

Na een paar uurtjes rondslenteren door het bos, sturen we de camper richting Yosemite National Park. We slapen de eerste nacht nog niet in het park zelf, maar bij Yosemite Pines RV Resort

Omdat we erg verhit zijn van alle avonturen van vandaag, duiken we direct na aankomst het zwembad in.

Op deze camping hebben Barry en Handaijani een paar dagen voor ons een huisje gehuurd. Samen met de kinderen hebben ze een speurtocht uitgezet voor Sofie. Met behulp van foto's krijgt Sofie stap voor stap hints waar de schat verstopt ligt.

{{< imgproc "images/IMG_3584.jpg" Resize "1024x r0" >}}

{{< imgproc "images/IMG_3589.jpg" Resize "1024x r0" >}}

Na een tijdje hebben we de schat gevonden! Sofie vond het heel erg leuk om te doen! Hulde familie Hannink!

{{< imgproc "images/IMG_3594.jpg" Resize "1024x r0" >}}

{{< imgproc "images/IMG_6560.JPG" Resize "1024x r270" >}}
