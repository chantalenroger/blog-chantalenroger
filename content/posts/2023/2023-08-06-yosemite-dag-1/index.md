---
title: "Yosemite National Park dag 1"
date: 2023-08-06T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

Gisteravond hebben we besloten om ons hotel in Las Vegas te annuleren en de laatste dagen van de vakantie te spenderen in St George in Utah. Dat ligt maar op twee uurtjes rijden van Las Vegas, en is een heel stuk rustiger dan Vegas. Helaas werkte de internetverbinding niet erg mee deze ochtend, dus het omboeken duurde allemaal langer dan gepland. Uiteindelijk komen we rond kwart over acht in de Valley aan, en we moeten nu al behoorlijk zoeken naar een parkeerplek voor de camper. Het is echt ongelooflijk druk! Met een beetje mazzel vinden we een mooi plekje tegenover de stop van de shuttlebus bij de Yosemite Lodge. We zien ook daar een enorme rij mensen die met de bus mee willen om de vallei te ontdekken.

We besluiten ter plekke om fietsen te huren, en dan maar zelf de vallei rond te crossen. Een heel stuk leuker, en, gezien de rijen bij de bussen, waarschijnlijk nog sneller ook!

{{< imgproc "images/IMG_7320.JPG" Resize "1024x r270" >}}

Op ons gemak fietsen we langs de Yosemite Falls, door de meadow. Op een lege campingplek drinken en snacken we wat.

{{< imgproc "images/IMG_3611.jpg" Resize "1024x r0" >}}

En bij de visitor center proberen we de boeking in St George af te maken. Ook hier werkt het internet niet. Van de ranger krijgen we de wifi-code van de bibliotheek, een eindje verderop. Daar werkt het gelukkig wel binnen 10 seconden, en is de boeking definitief. Pfew!

{{< imgproc "images/IMG_3610.jpg" Resize "1024x r0" >}}

Nadat we de fietsen hebben teruggebracht nemen we een frisse duik in het zwembad van de Lodge. Je mag er gratis gebruik van maken, en je krijgt nog handdoeken ook. Het uitzicht op de Yosemite Fall is ook niet mis trouwens.

{{< imgproc "images/IMG_6563.jpg" Resize "1024x r270" >}}

Aan het einde van de middag rijden we naar Upper Pines campground. We hebben een heel fijn plekje helemaal aan het einde van de camping. We kijken dus uit op bos en berg.

{{< imgproc "images/IMG_3619.jpg" Resize "1024x r0" >}}

{{< imgproc "images/IMG_3623.jpg" Resize "1024x r0" >}}
