---
title: "International Car Forest of the Last Church"
date: 2023-08-15T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

Vandaag verlaten we het groen en gaan de woestijn in. Morgen moeten we de camper inleveren in Las Vegas, en dus hebben we ruim 480 kilometers voor de boeg naar Pahrump in Nevada. Van de verhuurmaatschappij mogen we niet met de camper door Death Valley National Park, en dus moeten we omrijden via de CA-120, CA-6, NV-95 en NV-160. Dat is zeker het eerste deel geen straf. De weg kronkelt alle kanten op, en er is genoeg te zien. De tweede helft is voornamelijk rechtdoor door een dor en verlaten woestijnlandschap. Van de andere kant blijft het toch ook wel weel fascinerend om te zien eigenlijk.

We ontbijten in Tonopah. Het zegt wellicht genoeg dat de lokale VVV er prat op moet gaan dat Tonopah het meest enge hotel herbergt. Het schijnt er te spoken. We rijden er dus maar snel aan voorbij.

Een stukje verder naar het zuiden, in Goldfield, is wel degelijk een leuk uitje te vinden: het International Car Forest of the Last Church. Het is een gratis te bezoeken openlucht kunstgallerij, waar kunstenaars oude autowrakken hebben beschilderd. De meeste wrakken zijn deels ingegraven, en moeten dus een soort bos voorstellen.

Met de camper kun je er niet komen, dus die parkeren we even en gaan met de auto het korte onverharde pad op. Het levert in ieder geval mooie plaatjes op.

{{< imgproc "images/IMG_3868.jpg" Resize "1024x r0" >}}

{{< imgproc "images/IMG_3871.jpg" Resize "1024x r0" >}}

{{< imgproc "images/IMG_3883.jpg" Resize "1024x r0" >}}

Het nepbos is een welkome afwisseling van de verder poepsaaie weg. Na nog wat uurtjes rechtdoor komen we aan bij Wine Ridge RV Resort in Pahrump. De camping beschikt over een super zwembad, dat we helemaal voor ons zelf hebben.

{{< imgproc "images/IMG_3890.jpg" Resize "1024x r0" >}}

Chantal pakt alle spullen in de koffers zodat die alvast in de auto kunnen. 's Avonds maken we de laatste restjes uit de koelkast op.
