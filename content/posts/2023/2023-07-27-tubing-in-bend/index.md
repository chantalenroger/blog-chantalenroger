---
title: "Tubing in Bend"
date: 2023-07-27T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

We parkeren de RV op de zeer ruime parkeerplaats bij de park-and-float in Bend. De Batentjes zijn alledrie in zwembroek, en goed ingesmeerd, want we gaan met een opblaasband de Deschute River te lijf. We worden met een bus naar het beginpunt gebracht, alwaar we te water gaan.

{{< imgproc "images/GOPR0948.JPG" Resize "1024x r0" >}}

Het eerste half uur gaat het allemaal heel relaxed en kunnen we lekker om ons heen kijken.

{{< imgproc "images/GOPR0944.JPG" Resize "1024x r0" >}}

Uiteindelijk komen we aan bij De Stroomversnelling. Hier is de rivier in drie paden gesplitst:

- de eerste is alleen voor vissen toegankelijk (de fish ladder)
- de tweede is voor professionals
- de derde is voor amateurs zoals wij

Als je niet durft, bestaat de mogelijkheid om voor de stroomversnelling aan wal te gaan, en stukje te lopen. Ook kun je aan het einde van de versnelling uitstappen en weer teruglopen om nog een keer te gaan.

Sofie vindt het in eerste instantie een beetje eng, vooral omdat ze te korte armpjes heeft om fatsoenlijk te kunnen peddelen en sturen. Eenmaal de hele stroomversnelling overwonnen, wil ze nog een keer en nog een keer en nog een keer. In alle gevallen met veel gegil: de eerste keer van angst, de overige keren van plezier.

{{< imgproc "images/GOPR0958.JPG" Resize "1024x r0" >}}

Na de stroomversnelling wordt de rivier weer rustig, en kunnen we genieten van alle joekels van huizen van de rijkere Bend-inwoners. Na ongeveer drie kwartier dobberern mogen we weer aan wal en worden we met een bus terug gebracht naar de park-and-float.

We gaan wat shoppen in het Old Mill district en eten op het terras aan de oever van de rivier bij Pastini. Daarna rijden we weer terug naar LaPine State Park. Gelukkig staan we nu op een andere loop dan gisteren, en hebben we weer een mooi plekje.

