---
title: "Glacier Point"
date: 2023-08-08T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

We vertrekken weer erg vroeg van de camping, zodat we de camper goed kunnen parkeren bij Glacier Point. Vanaf hier heb je een waanzinnig uitzicht over de vallei. Bovendien wacht hier weer een Hannink-speurtocht op Sofie!

{{< imgproc "images/IMG_3691.jpg" Resize "1024x r0" >}}

{{< imgproc "images/IMG_7397.JPG" Resize "1024x r0" >}}

Na het genieten van de uitzichten is het tijd voor de speurtocht. Wederom met foto-hints moeten we de plek van de schat zoeken.

{{< imgproc "images/IMG_3698.jpg" Resize "1024x r0" >}}

Na welhaast professioneel speurwerk vindt Sofie de schat. Een heel lief kaartje. Gelukkig in een plastic zak, want de verstopplek doet ook dienst als tijdelijk toilet :-)

We rijden via Wawona naar de Safeway supermarkt in Oakhurst. Op de parkeerplaats bellen we heel even met mevrouw Hannink, want ze is vandaag jarig. We worden uitgenodigd om te komen eten, want ze zijn "slechts" op anderhalf uur rijden van ons verwijderd. Wat een was-middag op de camping bij Bass Lake zou worden, wordt dus een was-middag in Visalia! Terwijl we rijden wordt de was alvast gesorteerd, en om 4 uur rijden we de straat in van het tijdelijk verblijf van de familie Hannink. De kinderen duiken het zwembad in en dus kunnen wij gezellig bijpraten.

{{< imgproc "images/IMG_3706.jpg" Resize "1024x r0" >}}

Het is supergezellig, en de wagyu verjaardagsbiefstuk is voortreffelijk!

{{< imgproc "images/IMG_3708.jpg" Resize "1024x r0" >}}

Superleuk, om elkaar (voor de derde keer inmiddels) aan de andere kant van de plas te ontmoeten.

{{< imgproc "images/IMG_7413.JPG" Resize "1024x r0" >}}

Helaas moeten we wel in het donker terugrijden naar onze camping. Gelukkig is het overgrote deel van de route over snelwegen. Om half 11 komen we uiteindelijk aan op de camping.
