---
title: "Redding"
date: 2023-08-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

Een relaxte dag hebben we gepland. We ontbijten laat, en rijden daarna naar Turtle Bay Exploration Park. In dit park is van alles te doen en te beleven. De voornaamste eye catcher is de voetgangersbrug over de Sacramento River, die tevens grootste zonnewijzer ter wereld huisvest.

{{< imgproc "images/IMG_3523.jpg" Resize "1024x r0" >}}

{{< imgproc "images/IMG_3527.jpg" Resize "1024x r0" >}}

Op de grond zijn plakaten aangebracht die de tijden aangeven.

{{< imgproc "images/IMG_7205.jpg" Resize "1024x r270" >}}

We gaan naar het museum. Hier is ook een mini dierentuin te vinden, en we bezoeken de dierenshow. We krijgen uitleg over de dieren, de meeste zijn lokale bewoners als de wasbeer, stinkdier en raaf.

{{< imgproc "images/IMG_7210.jpg" Resize "1024x r0" >}}

Na de show gaan we lunchen, en lopen nog even door het parkietenhuis...

{{< imgproc "images/IMG_7239.jpg" Resize "1024x r270" >}}

... en de vlindertuin ...

{{< imgproc "images/IMG_7255.jpg" Resize "1024x r0" >}}

In het museum is een tijdelijke tentoonstelling over honden en katten. Het is erg leuk opgezet, en we leren weer het een en ander.

In de middag gaan we naar Waterworks Park, het zwem "paradijs" wat pal naast onze camping ligt. Het is niet al te groot, en het is gelukkig niet druk. Er is een veelvoud van glijbanen, van eenvoudig tot angstaanjagend. Sofie vermaakt zich prima.

's Avonds eten we weer eens ouderwets bij de camper. Het blijft lang warm, dus we zitten lekker buiten.

 De camping Boulder Creek is trouwens voor een commerciele camping meer dan prima. Veel privacy, en niet van die enorme betonnen platen waar alle campers deur aan deur staan. De douches, toiletten en washok zijn superschoon, dus daar maken we veelvuldig gebruik van. Is toch een stuk ruimer dan de mini-douche in de camper.
