---
title: "Silver Falls State Park"
date: 2023-07-24T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

Silver Falls State Park is bekend vanwege de vele watervallen. Op weg naar het park rijden we door landbouwgebied, en we konden ons moeilijk voorstellen dat hier watervallen zijn. Maar we hadden het dus mis...

Het is een paar minuten rijden vanaf de camping naar de gigantische parkeerplaats bij de South Falls. We zijn extra vroeg vertrokken want we verwachten veel drukte en problemen met parkeren. En je raadt het al: de parkeerplaats is helemaal leeg als wij aankomen. Maar in het half uurtje dat wij ontbijten, staat het ineens vol met auto's.

Wij lopen de Winter Falls Loop, een rondje van 11 kilometer. In dit rondje zie je een stuk of acht verschillende watervallen. De ene spectaculairder dan de ander, en bij sommige kun je achter de waterval door lopen.

{{< imgproc "images/IMG_3309.jpg" Resize "1024x r0" >}}

{{< imgproc "images/IMG_6775.JPG" Resize "1024x r0" >}}

{{< imgproc "images/IMG_6784.JPG" Resize "1024x r0" >}}

Onderweg krijgen we nog een paar druppels regen op ons dak. De wandeling is verder niet al te zwaar, dus we kunnen genieten van het mooie landschap en de watervallen.

{{< imgproc "images/IMG_6811.JPG" Resize "1024x r0" >}}

Aan het einde van de wandeling eten we nog een snack in de lodge, en maakt Sofie haar Junior Ranger boekje af. Daarna is het tijd voor een (erg) frisse duik in de Silver Creek.

{{< imgproc "images/IMG_3317.jpg" Resize "1024x r0" >}}

Terug op de camping gaan we snel eten, en kan Sofie met haar Junior Ranger boekje de welverdiende badge ophalen bij de camp host.
