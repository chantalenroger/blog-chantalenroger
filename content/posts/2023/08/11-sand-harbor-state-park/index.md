---
title: "Sand Harbor State Park"
date: 2023-08-11T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Deze ochtend staan we vroeg op, want we willen graag naar Emerald Bay aan Lake Tahoe. We zijn er al om 8 uur, maar de parkeerplaatsen staan of al vol, of we mogen er niet in met onze camper. Enorm balen! Heel jammer, want vanaf de weg ziet het er al heel mooi uit. We hadden graag naar beneden gelopen om te kijken.

{{< imgproc "images/IMG_7506.JPG" Resize "1024x r0" >}}

Als alternatief denken we er slim aan te doen om naar Sand Harbor State Park te gaan. Dit is een populair zandstrand met kristalhelder water, ook aan Lake Tahoe. Het is meer dan een uur rijden, maar ja, wie gaat er nou om half tien in de ochtend naar een strand??? Nou, meer mensen dan je zou denken! Ook hier zijn alle parkeerplekken vol! Even zakt ons de moed in de schoenen, maar gelukkig is in het nabij gelegen stadje Incline een parkeerplaats (gratis!) waar wij onze RV kunnen/mogen parkeren. Tevens vertrekt vanaf hier een shuttlebus die je in ongeveer 30 minuten naar Sand Harbor brengt (gratis!).

Bij het strand aangekomen, gaan de dames, na een uitgebreide security briefing, per kayak het meer verkennen.

{{< imgproc "images/IMG_3761.jpg" Resize "1024x r0" >}}

{{< imgproc "images/P1100172.JPG" Resize "1024x r0" >}}

{{< imgproc "images/IMG_3763.jpg" Resize "1024x r0" >}}

Bij de rotsen kun je mooi snorkelen.

{{< imgproc "images/IMG_3771.jpg" Resize "1024x r0" >}}

We snacken nog wat op het strand en gaan dan naar onze camping in Sugar Pine Point State Park. Het inchecken gaat ook hier vlot. Ook hier is veel beren activiteit (20 waarnemingen deze week). We moeten al ons eten, en sterk ruikend spul zoals tandpasta, deo, etc uit de camper halen en in de bear proof container doen. Ze zijn blijkbaar erg bang dat de beren leren in te breken in campers. De boetes op het niet naleven van de regels zijn erg hoog.

{{< imgproc "images/IMG_3774.jpg" Resize "1024x r0" >}}

We hebben een prachtige, erg ruime plek en we eten lekker en genieten wederom van het kampvuurtje.

We hebben geen beer gezien trouwens. Vinden we toch jammer eigenlijk. Zeker na al die moeite om het eten en drinken uit de camper gehaald te hebben.
