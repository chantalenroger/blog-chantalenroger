---
title: "Lassen Volcanic National Park"
date: 2023-08-01T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

We waren vroeg wakker allemaal vanmorgen, en dus pakken we onze spullen en gaan in het park bij Devastated Point ontbijten. Het is heerlijk rustig in het park, we hebben nog maar 1 andere auto gezien.

Iets verderop komen we bij Lake Helen, en Sofie besluit de voetjes even af te koelen.

{{< imgproc "images/IMG_3508.JPG" Resize "1024x r0" >}}

{{< imgproc "images/IMG_3511.JPG" Resize "1024x r0" >}}

Hier ligt nog behoorlijk veel sneeuw in de berm (we zijn op 2500 meter hoogte), en Sofie neemt het dappere besluit om gezeten op een plastic zak naar beneden te glijden. Halverwege de afdaling van een meter of 10 bedenkt ze dat glijden met slippers aan niet heel slim is. En dus komt ze verkleumd van de kou redelijk hard in aanraking met de grond. Maar niks aan de hand, geen schrammetje te zien :-)

Eigenlijk willen we de Bumpass Hell trail wandelen, maar die is helaas nog gesloten vanwege sneeuw. Jammer maar helaas. En dus rijden we maar door en bekijken de geothermale objecten bij Sulphur Works. Het is maar kleinschalig, zeker als je het vergelijkt met bijvoorbeeld Yellowstone, maar het is wel een leuke korte stop.

{{< imgproc "images/IMG_7170.JPG" Resize "1024x r0" >}}

{{< imgproc "images/IMG_7168.JPG" Resize "1024x r0" >}}

De laatste stop in het park voor vandaag is het visitor center, helemaal aan de zuidkant van het park. Hier maakt Sofie haar junior ranger boek af, en mag ik lekker in het cafe onder het genot van een verrassend goede kop koffie werken aan nieuwe posts voor de blog.

{{< imgproc "images/IMG_7176.JPG" Resize "1024x r0" >}}

Na het ophalen van de badge rijden we weer terug naar de noordkant van het park, waar we vervolgens koers zetten naar Redding. Hier hebben we twee nachten voor de boeg op camping Boulder Creek RV Resort. We gaan zwemmen in het heerlijk warme zwembad, en 's avonds gaan we eten bij Pete's Restaurant and Brewhouse.

{{< imgproc "images/IMG_3516.JPG" Resize "1024x r0" >}}
