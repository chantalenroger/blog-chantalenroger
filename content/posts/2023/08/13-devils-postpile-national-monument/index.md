---
title: "Devils Postpile National Monument"
date: 2023-08-13T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Vanwege de warmte zijn we al vroeg wakker. Geen probleem, want we willen zo snel mogelijk vertrekken uit Reno. Ik rij in de camper voorop, en de dames volgen in de Nissan. Het eerste stukje is snelweg, maar al snel rijden we weer op de vertrouwde CA-395 zuidwaarts. Om de rit van ongeveer 3 uurtjes te breken, bezoeken we in Carson City het Nevada State Railroad Museum. Lekker naar ouwe zooi kijken :-) Het is een bijzonder leuk museum, met veel oude locomotieven en treinstellen.

{{< imgproc "images/IMG_7544.JPG" Resize "1024x r0" >}}

Er lopen veel vrijwilligers rond die graag een praatje maken. Ze hebben in ieder geval erg hun best gedaan om het oude spul te restaureren en weer werkend te krijgen.

{{< imgproc "images/IMG_7555.JPG" Resize "1024x r0" >}}

Om 10 uur sluiten we aan bij de rondleiding. Een enthousiaste meneer vertelt honderduit over de historie en de verschillende treinstellen.

{{< imgproc "images/IMG_3810.jpg" Resize "1024x r0" >}}

Na al dit moois rijden we verder naar het zuiden. De komende twee nachten staan we weer bij June Lake. Snel parkeren we de camper op onze plek, pakken dan de auto en rijden naar Devils Postpile National Monument. We parkeren de auto bij Mammonth Lake Lodge, want vanaf hier moet je met een shuttle bus naar het Monument. We zijn hier een paar jaar geleden al eens geweest, maar waren eigenlijk vergeten hoe mooi het hier is.

{{< imgproc "images/IMG_7594.JPG" Resize "1024x r0" >}}

Het is opvallend rustig in het park. We hoeven maar een paar honderd meter te wandelen om de naamgever van het monument te komen.

{{< imgproc "images/IMG_3813.jpg" Resize "1024x r0" >}}

Tijdens het stollen van de lava zijn een soort 6 hoekige kolommen ontstaan. Dit fenomeen is maar op een beperkt aantal plekken ter wereld te zien. Het lijkt wel door mensenhanden gemaakt.

Via een paar trappen lopen we naar boven, hier kun je goed de vormen zien. Het lijken wel een tegels.

{{< imgproc "images/IMG_7590.JPG" Resize "1024x r0" >}}

{{< imgproc "images/IMG_7597.JPG" Resize "1024x r0" >}}

Snel wandelen we terug naar de ranger station, zodat Sofie nog net voor sluitingstijd haar junior ranger badge kan ophalen.

Met de shuttle bus rijden we weer terug naar de auto. Op de parkeerplaats zien we nog een coyote (nog steeds geen beer gezien verdikkeme).

{{< imgproc "images/IMG_7614.JPG" Resize "1024x r0" >}}

Omdat het inmiddels al erg laat is, besluiten we in Mammoth Lake te eten en daarna terug naar de camping.
