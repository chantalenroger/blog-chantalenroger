---
title: "Heenreis naar Portland"
date: 2023-07-19T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2023
- USA 2023
- 2023

comments: true
---

Gisteravond zijn we alvast naar Schiphol gereden, waar we bij de CitizenM overnachten. We duiken vroeg onder de wol, want de wekker gaat om half 6.

Om half zeven sluiten we aan bij de rij voor het afgeven van de bagage. We mogen naar een andere rij, omdat we blijkbaar bij onze tickets Sky Priority hebben. Bij de andere rij aangekomen, worden we meteen geholpen. Wachttijd: 5 minuten. Ook bij de security check kunnen we meteen doorlopen. Bij de douane aangekomen, sluit de familie Hannink achter ons aan. Alsof het is afgesproken :-)

We drinken samen met hen onze laatste kop Nederlandse koffie. De kinderen hebben even samen kunnen spelen. Na een uurtje nemen we afscheid, en gaan we naar onze gate. Met een paar minuten vertraging stijgen we op. We gaan op ons gemak zitten voor de 10 uur en 15 minuten durende vlucht naar Portland International Airport.

De vlucht gaat verder prima. Vlak voor het landen roept de piloot om dat er een "klein technisch probleem" is, en dat we niet zelf naar de gate kunnen taxien. Als bijbehorende standaard procedure volgt een heel zwikkie brandweerwagens ons... Niks om je zorgen over te maken, maar een prettig idee is het niet eigenlijk.

Na het landen, pikken we de koffers op en gaan naar Herz om onze auto voor de komende dagen in Portland op te halen. Hierna naar de Walmart om alvast wat spullen op te halen die we vanuit Nederland al hadden besteld. We kunnen toch pas om 4 uur in het hotel, dus we hebben alle tijd.

Het hotel Embassy Suites is maar een paar minuten rijden van het vliegveld. Het is een enorm hotel, met een zwembad, dus daar gaan de dames als eerste naar toe. 's Avonds zijn we helemaal uitgeblust, en eten dus maar gewoon in het restaurant van het hotel.

{{< imgproc "images/IMG_3165.jpg" Resize "1024x" >}}
