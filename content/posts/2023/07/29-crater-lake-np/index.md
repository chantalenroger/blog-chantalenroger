---
title: "Crater Lake National Park"
date: 2023-07-29T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Het is maar een minuut of 30 rijden vanaf Diamond Lake naar de noord ingang van Crater Lake National Park. We rijden meteen naar de parkeerplaats bij Cleetwood Cove. Hier kun je namelijk naar beneden lopen om bij het water van het meer te komen.

Onderweg naar beneden zijn de uitzichten adembenemend mooi. De dikke dijbenen van het continue afremmen bij de afdaling doen vermoeden dat de wandeling terug naar boven minstens net zo adembenemend wordt. Maar dat is voor later zorg...

![Crater Lake National Park](./images/IMG_3419.jpg)

Beneden aangekomen nemen beide dames, na wat geklauter over rotsen, een zeer verfrissende duik in het water.

![Crater Lake National Park](./images/IMG_3421.jpg)

![Crater Lake National Park](./images/IMG_3428.jpg)

Vanaf deze plek kun je normaal gesproken ook met een rondvaartboot het meer op. Helaas is deze voorlopig gesloten. Aan de andere kant van de boat dock, is een voor klifduikers een bekende rots. Er is een aantal waaghalzen die hier de 15 meter of zo naar beneden duikt. Ons niet gezien, maar het ziet er wel spektaculair uit natuurlijk.

![Crater Lake National Park](./images/IMG_3429.jpg)

De weg terug naar boven is inderdaad zwaar, maar gelukkig niet al te lang. Het is warm, droog en erg stoffig. Gelukkig zijn er veel plekjes waar je in de schaduw op adem kunt komen.

![Crater Lake National Park](./images/IMG_3434.jpg)

Op een picnic plek maakt Sofie haar junior ranger boekje af, zodat ze weer een badge kan ophalen bij de ranger.

![Crater Lake National Park](./images/IMG_3438.jpg)

Camping Union Creek is een stukje rijden over de OR-62 en onze plek is wederom fantastisch.

![Union Creek](./images/IMG_3440.jpg)
