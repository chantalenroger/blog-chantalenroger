---
title: "Natural Bridge"
date: 2023-07-30T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Niet ver van Union Creek Campground ligt aan de OR-62 de Natural Bridge. De Rogue River heeft zich hier een ondergrondse weg gebaand, dwars door de lava rotsen heen. Het water stroomt door de lava tube, en komt 70 meter verder weer boven de grond. Het is maar een kort wandelingetje, en de omgeving is schitterend.

{{< imgproc "images/IMG_3446.jpg" Resize "1024x r0" >}}

{{< imgproc "images/IMG_7044.JPG" Resize "1024x r0" >}}

We rijden de OR-62 af tot we op de Interstate 5 aankomen. Om de voor ons lange reisdag te breken, gaan we lunchen bij Emigrant Lake. We eten de boterhammetjes op het strand, terwijl Sofie gaat zwemmen in het meer.

{{< imgproc "images/IMG_3458.jpg" Resize "1024x r0" >}}

We blijven niet al te lang hangen, want de zon schijnt volop en er is geen schaduw te vinden.

Niet veel later gaan we de grens over met California en na de nodige mijlen op de interstate komen we rond 18 uur aan bij Railroad Park Resort in Dunsmuir. De opzet is heel leuk: er staan allemaal oude treinstellen die zijn omgebouwd tot hotelkamer. Er is ook een camping, en terwijl de was draait duiken we in het heerlijke zwembad.

{{< imgproc "images/IMG_3465.jpg" Resize "1024x r0" >}}

{{< imgproc "images/IMG_3466.jpg" Resize "1024x r0" >}}

We zijn te lui om te koken, en dus gaan we in het restaurant eten wat nij het resort hoort. Ook dit is een omgebouwd treinstel, en je waant je in een oude western film. Er zit een meneer met een gitaar, en die speelt wat achtergrond muziek.

{{< imgproc "images/IMG_3473.jpg" Resize "1024x r0" >}}
