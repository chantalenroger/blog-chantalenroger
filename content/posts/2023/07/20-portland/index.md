---
title: "Portland"
date: 2023-07-20T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Vanwege de jetlag zaten we al vroeg aan het ontbijt in het hotel. Voor Amerikaanse begrippen was het prima verzorgd.

En dus konden we op tijd vertrekken naar downtown Portland.

{{< imgproc "images/IMG_6552.JPG" Resize "1024x" >}}

We gaan naar Powell's Books, de grootste onafhankelijke boekhandel ter wereld. Het is indrukwekkend hoeveel boeken hier staan. Van oud en gebruikt tot nieuw, in alle mogelijke categorieÃ«n die je maar kunt verzinnen. We spenderen er meer dan een uur.

{{< imgproc "images/IMG_3187.jpg" Resize "1024x" >}}

{{< imgproc "images/IMG_3188.jpg" Resize "1024x" >}}

We wandelen nog wat door het centrum, maar je struikelt zowat over de daklozen. Er hangt een onaangename sfeer helaas. En dat is heel jammer, want er staan veel oude gebouwen die de moeite waard zijn. We duiken de lokale Starbucks in om wat te drinken en snacken, en pakken snel weer de auto.

Volgende bestemming is Hoyt Arboretum. Dit is een gratis toegankelijke botanische tuin. We maken er een heel leuk kort wandelingetje. Het stikt er van de bomen en struiken, en gelukkig geen zwervers.

{{< imgproc "images/IMG_3210.jpg" Resize "1024x" >}}

Er is ook een aantal redwoods te vinden. Deze bomen, de hoogste ter wereld, kunnen wel 115 meter hoog worden! We hebben ze al vaker gezien, maar het blijft indrukwekkend. Onder de bomen zit een jongeman met een een gitaar te jammen. Op de een of andere manier past het helemaal bij het geheel.

{{< imgproc "images/IMG_6575.JPG" Resize "1024x r270" >}}

Terug in het hotel duikt Sofie nog even in het zwembad, en laten we Chinees bezorgen. We hebben geen puf meer om nog buiten de deur te gaan eten.
