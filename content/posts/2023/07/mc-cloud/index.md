---
title: "McCloud en Burney Falls"
date: 2023-07-31T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2023
comments: false
---

Via de fantastische CA-89 rijden we richting Lassen Volcanic National Park. Onderweg stoppen we eerst bij de Mc Cloud Waterfalls. Het zijn eigenlijk drie watervallen, de Lower, Middle en Upper falls. We beginnen bij de Lower falls. Deze liggen pal naast de parkeerplaats.

![Mc Cloud Waterfalls](./images/IMG_7068.JPG)

Deze waterval is best mooi, maar niet spectaculair. Dat is de Middle wel, zo vanaf grote hoogte.

![Mc Cloud Waterfalls](./images/IMG_7073.JPG)

Na een kort wandelingetje vanaf de parkeerplaats, en halsbrekend klauterwerk over rotsen en boomstammen, komen we aan bij de voet van de waterval. Sofie duikt, uiteraard, direct in het ijskoude water :-)

![Mc Cloud Waterfalls](./images/IMG_3482.jpg)

![Mc Cloud Waterfalls](./images/IMG_7080.JPG)

We snacken wat op de rotsen en lopen dan terug naar de camper. Op naar de Upper falls. Deze bekijken we alleen van een afstandje, en zijn ook mooi.

![Mc Cloud Waterfalls](./images/IMG_3496.jpg)

De volgende tussenstop is Burney Falls, of om volledig te zijn McArthur-Burney Falls Memorial State Park. Een aantal jaar geleden hebben we hier op de camping gestaan. Nu hebben we alle tijd om de falls uitvoerig te bekijken, en een mooi wandelingetje te maken. Sofie heeft ook hier het junior ranger boekje gemaakt, en weer een badge gescoord.

Omdat het zo heet is, heeft Sofie een "ijsje" gekregen van ons. Niet normaal groot... We hebben het maar met z'n drietjes opgegeten.

![Burney Falls](./images/IMG_3497.jpg)

De waterval is trouwens bijna net zo imposant als het ijs.

![Burney Falls](./images/IMG_3502.jpg)

Uiteindelijk komen we aan in Lassen Volcanic National Park, waar we ons direct na de ingang op de Manzanita Campground installeren. We hebben een beetje gekke plek, maar eten lekker Hausgemachte Hamburgers.

![Lassen Volcanic National Park](./images/IMG_3507.jpg)

We doen nog een kort wandelingetje in het donker, en gaan dan genieten van de welverdiende nachtrust.
