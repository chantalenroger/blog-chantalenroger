---
title: "Therme Erding"
date: 2022-08-20T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- ItaliÃ«
- 2022
---

Gisteren heb ik al gemeld dat de Therme Erding het grootste thermen bad ter wereld is. Maar hoe groot is dat dan? Nou, hou je vast: 35 sauna's en stoombaden, 34 zwembaden (groot en klein), 27 glijbanen met een totale lengte van 2700 meter. Of zoals ze dat zo mooi in het Duits noemen: Rutschenmetern. Het enorme golfslagbad heeft golven tot 2 meter hoog. Al het zwemwater heeft een zeer behaaglijke temperatuur van 34 graden.

We zijn precies om 9 uur in het bad, en kunnen drie prima ligbedjes claimen pal aan het water van een lazy river. Sofie vindt het prachtig, en heeft de tijd van haar leven.

We vallen vandaag wel met de neus in de boter: in het buitenbad (met bar!) organiseert een of ander lokaal radiostation een "Dirndlflug contest". De deelnemers moeten in traditionele kledij een gek dansje doen en daarna zo origineel mogelijk in het water springen. Er is een officiele jury die punten uitdeelt, maar ook het publiek heeft een stem door zo hard mogelijk te schreeuwen. Het levert een uurtje vertier op, en de Duitsers gaan helemaal uit hun dak.

{{< youtube id="maRWmaQCYdo" autoplay="true" title="Dirndlflug Erding" >}}

Uiteindelijk weten we het te rekken tot 9 uur in de avond. Sofie vindt het helemaal niet leuk dat we terug gaan naar het hotel. Zij vindt dit veruit de leukste dag van de hele vakantie. Papa en mama zijn iets gematigder enthousiast :-) Hoewel het in met name het golfslagbad wel erg druk is, valt het in de overige baden best wel mee eigenlijk. De meeste gasten gaan van die idioot stijle glijbanen af, dus daar hadden wij niet veel last van.
