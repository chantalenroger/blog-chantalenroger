---
title: "Reisdag naar Montepulciano in Toscane"
date: 2022-08-05T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- ItaliÃ«
- 2022
---

En zo eindigt ons eerste verblijf bij Cobue. We hebben erg genoten van het appartement, zwembad, maar zeker ook van de hartelijkheid en vriendelijkheid van Gilberto en zijn team. De lat voor de overige appartementen ligt hoog, en we kijken nu al uit om hier over 12 dagen weer terug te keren.

De rit naar Montepulciano is zo'n 350 kilometer, en gaat vlot via de snelweg. Hoewel het bij geen enkel tolpoortje druk is, hebben we veel plezier van onze tolbadge: dat werkt echt uitstekend.

Onze volgende bestemming is [Terra Antica](https://terra-antica.com/en/la_fornace/) in Montepulciano, wederom een agriturismo bij een wijnboer. De appartementen liggen een minuut of 10 tijden verwijderd van het wijndomein zelf, maar daar moeten we wel de sleutel ophalen. We worden hartelijk ontvangen door Anita, die ons alles uitlegt en meteen een lijst geeft met aanbevolen restaurants uit de regio.

{{< imgproc "images/IMG_1550.png" Fit "1024x768 r0" >}}

Het huis bestaat uit vijf appartementen, ons tijdelijk onderkomen bevindt zich links onder.

{{< imgproc "images/IMG_1548.png" Fit "1024x768 r0" >}}

Er is gelukkig airco aanwezig. Dat is wel nodig want ook hier is het bijzonder warm. Direct nadat we alle spullen uit de auto hebben geladen, nemen we een welverdiende duik in het zwembad. Het is een zogenaamd infinity pool (aan een kant zonder rand), waardoor het lijkt alsof het water zo in de wijngaard stroomt. We hebben er een mooi uitzicht op Montepulciano.

{{< imgproc "images/IMG_1553.png" Fit "1024x768 r0" >}}

{{< imgproc "images/IMG_1555.png" Fit "1024x768 r0" >}}

We bestellen eten bij Angolo's, die het ook nog eens komt bezorgen bij ons. Risotto, filet gestoofd in Nobile wijn (de locale specialiteit), en natuurlijk de verplichte pizza margherita smaken zeer goed.

We blijven hier drie nachten: de eerste indruk is in ieder geval al goed!
