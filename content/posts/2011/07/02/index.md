---
title: "Yosemite - Panorama trail"
date: 2011-07-02T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA
- 2011

comments: false
---

Vanmorgen moesten we erg vroeg op, we moesten namelijk de shuttlebus vanuit de Yosemite Lodge naar Glacier Point nemen. Deze bus brengt wandelaars vanuit de vallei naar het genoemde punt op 2200 meter hoogte. Van hieruit heb je een verbluffend overzicht over de vallei, de Half Dome (de bekendste rots van Yosemite) en een aantal watervallen.

![Glacier Point Panorama](./images/Glacier%20Point%20Panorama%20Small[8].png)

Op de foto hierboven zie je het uitzicht vanaf Glacier Point. Iets links van het midden Half Dome en rechts daarvan de Nevada Fall (op 1800 meter) en daaronder de Vernal Fall (1500 meter). De Panorama trail leidt je in 8 mijlen langs beide watervallen en komt uiteindelijk weer in de vallei uit. We hebben hier 6.5 uur over gelopen, grotendeels vol in de zon. Het pad is nagenoeg nergens vlak: of steil naar beneden, of steil naar boven.

![Waterval](./images/IMG_1462[3].jpg)

De uitzichten onderweg zijn spectaculair en al met al was het een vermoeiende en enerverende dag.

## 1 opmerking

### Gerard 9 juli 2011 om 00:38

Hallo Chantal en Roger,

Het einde van deze enerverende vakantie is in zicht maar de plaatjes worden er niet minder om.
Nu ik dit schrijf realiseer ik mij dat jullie in feite alweer klaar staan voor vertrek naar huis.
Wij wensen jullie een voorspoedige thuisreis en zijn benieuwd naar alle plaatjes. Tot gauw....

Groetjes
Mams en paps
