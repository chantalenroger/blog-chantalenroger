---
title: "Lake Tahoe"
date: 2011-06-28T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA
- 2011

comments: false
---

Na de kitsch van Reno zijn we aangekomen in Lake Tahoe. We hebben een beetje een luie dag en hebben, op de rit hierheen na, geen fluit gedaan. Bij aankomst op onze camping in Sugar Pine State Park (aan de rand van Lake Tahoe) werd al moeilijk gedaan over beren. Ik moest een verklaring ondertekenen dat we al ons eten in de camper moesten houden, of anders in de bear-proof lockers. Bijna alle campings in State Parks hebben een camphost. Dat is een vrijwilliger die de boel een beetje in de gaten houdt. Ik ging wat aan die gast vragen en hij bleek oorspronkelijk uit Den Bosch te komen! Die knakker is dus in 1956 naar Amerika verhuisd, en wees mij nog terecht dat het niet “Den Bosch” is, maar ‘s-Hertogenbosch :-( Verder sprak hij niet al te veel Nederlands meer overigens… Ik  vond het een eikel.

De volgende morgen moest ik wat vuilnis weggooien, en toen ik naar buiten liep, riep Chantal “een beer!” En natuurlijk had ze weer ongelijk… het waren namelijk twee beren! Op 20 meter van onze camper!

![Beer!](./images/IMG_1187.JPG)
