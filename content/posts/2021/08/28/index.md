---
title: "Titisee"
date: 2021-08-28T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- 2021
- Duitsland
---

Er is vanmiddag regen voorspeld, dus vertrekken we maar een beetje op tijd naar Titisee om daar eens rond te gaan wandelen. We parkeren bij het station, van daaruit is het niet ver wandelen naar het centrum. Het is heel toeristisch, van de ene souvenirshop naar de andere. Maar er is ook een modelbaanmuseum, en die bezoeken we als eerste.

{{< imgproc "images/IMG_9721.jpg" Fit "1024x768 r0" >}}

Het museum bestaat uit drie verdiepingen en de prive collectie van de eigenaar wordt ten toon gesteld. In kasten staan bijzondere (oude) treinen en ander speelgoed van Marklin. Maar er zijn ook diverse modelbanen te bewonderen, met af en toe een interactief dingetje, zoals bijvoorbeeld het aan- of uitzetten van muziek van een concert. Na ongeveer drie kwartier hadden we het wel gezien, het was best de moeite waard. Bij het museum is ook een minigolf, maar het is lunchtijd, dus besluiten we eerst op zoek te gaan naar een restaurant.

Na het middageten stappen we in het naastgelegen reuzenrad, om de Titisee een van bovenaf te bewonderen. En je raadt het al, zodra het rad ging draaien, ging het regenen, en ons karretje was helemaal open. Gelukkig was het een miezerbuitje, dus heel nat zijn we niet geworden.

{{< imgproc "images/IMG_9726.jpg" Fit "1024x768 r0" >}}

{{< imgproc "images/IMG_9730.jpg" Fit "1024x768 r0" >}}

{{< imgproc "images/IMG_9731.jpg" Fit "1024x768 r0" >}}

Na nog wat kijken-kijken-niet-kopen hebben we de auto weer terug gereden richting Schluchsee.
