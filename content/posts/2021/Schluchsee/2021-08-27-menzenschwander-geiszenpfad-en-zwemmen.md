---
title: "Menzenschwander Geiszenpfad en Zwemmen"
date: 2021-08-27T12:55:27+02:00
author: Chantal en Roger
categories:
- Schluchsee 2021
---

De dames hadden na de inspanning van gisteren geen zin om al te veel te doen vandaag, maar ze hebben mij na het ontbijt afgezet bij restaurant Zum Kuckuck in Menzenschwand. Dit restaurant ligt aan de voet van de naar dit dorp vernoemde watervallen, maar ik besluit om het 10 km lange Menzenschwander Gei√üenpfad tegen de klok in te lopen zodat ik eindig bij de watervallen. Er is vandaag 90% kans op regen voorspeld, dus ik heb naast broodjes en drinken, ook m'n volledige regenpak in de rugzak gedaan.

{{< figure src="/images/195595280-h-720.gif" >}}

Het eerste deel van de trip is redelijk vlak en loopt lang diverse bronnen van beekjes, maar ook langs de Radonquelle. Het water uit deze laatste bron wordt richting het zwembad in het dorp gepompt en schijnt heilzaam te werken voor van alles en nog wat.

Na een kort stukje door het dorp, gaat het pad linksaf straf omhoog de berg op. Er staat een stevige koude wind, en aan de horizon hangen donkere wolken, maar de regenjas hoeft niet aan. Uit de wind was het zelfs warm, ik heb tijdens de lunch op een boomstam zelfs de vrije training van de formule 1 in Spa kunnen kijken zonder jas.

{{< figure src="/images/IMG_9691.jpg" >}}

{{< figure src="/images/IMG_9674.JPG" >}}

{{< figure src="/images/IMG_9693.jpg" >}}

{{< figure src="/images/IMG_9696.jpg" >}}

Uiteindelijk krijg ik toch een heel klein miezer buitje te verduren, maar dat duurt gelukkig maar een paar minuten. Uiteindelijk kwam ik bij de waterval uit en die was eigenlijk boven verwachting mooi! Via een bruggetje loop je voor de bovenste waterval langs naar de overkant van de mini-kloof. Daar kun je via een trap en een ander bruggetje weer naar de parkeerplaats bij restaurant Zum Kuckuck lopen (nog geen 100 meter).

{{< figure src="/images/IMG_9702.jpg" >}}

{{< figure src="/images/IMG_9706.jpg" >}}

{{< figure src="/images/IMG_9708.jpg" >}}





Op het bankje bij de parkeerplaats heb ik op taxi Chantal gewacht. Na een vlug bezoek aan de waterval samen met de dames, zijn we met z'n allen bij het Radon Revital Bad gaan zwemmen. Ze hebben een heerlijk warm binnen- en buitenbad.

's Avonds hebben we heerlijke pizza en pasta gehaald bij pizzeria La Piazza en thuis opgegeten.