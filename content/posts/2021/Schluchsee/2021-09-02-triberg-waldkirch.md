---
title: "Triberg en Waldkirch"
date: 2021-09-02T16:14:25+02:00
author: Chantal en Roger
categories:
- Schluchsee 2021
---

Via een fantastische route zijn we vanmorgen eerst naar Triberg gereden. Het is een erg toeristisch stadje, maar huisvest ook "de grootste koekoeksklok van de wereld". Inderdaad, het staat ook bij de klok zelf tussen aanhalingstekens: er is namelijk een aantal aanbieders die claimen de "grootste ter wereld" te hebben. Wij bezoeken vandaag het Eble Uhrenpark. Er is een alleraardigst winkeltje bij, met klokken in allerlei vormen om maten.

{{< figure src="/images/2021/schluchsee/IMG_9798.jpg" >}}

{{< figure src="/images/2021/schluchsee/IMG_9800.jpg" >}}

Onder de klok hebben we de meegenomen broodjes gegeten en zijn toen vertrokken richting Waldkirch. Daar is namelijk een mooi buiten zwembad te vinden. Met de buskaarten van ons hotel is de toegang zelfs gratis. Het water is redelijk aangenaam, en de hoge duikplank heeft een onweerstaanbare aantrekkingskracht op Sofie.

{{< figure src="/images/2021/schluchsee/IMG_9849.JPG" >}}

's Avonds hebben we op de handdoek nog frietjes gegeten en zijn toen weer terug gereden naar Schluchsee.