---
title: "Baumkronenweg in Waldkirch"
date: 2021-08-24T21:35:30+02:00
author: Chantal en Roger
categories:
- Schluchsee 2021
---

Via fantastische slingerweggetjes zijn we in anderhalf uur helemaal binnendoor naar Waldkirch gereden. Vanaf de parkeerplaats is het een beste wandeling naar het boomtoppenpad, dus besluiten we maar in het park te lunchen.

{{< figure src="/images/IMG_9568.jpg" >}}

Zoals gezegd, het was een behoorlijk stuk lopen, en de laatste kilometer gaat het zelfs zeer steil de berg op. Bezweet komen we aan bij de kassa. Vlak na de ingang gaan we rechtsaf het 200 meter lange Abenteuerpfad op. Via hangbruggen en klimnetten manoeuvreren we van boom tot boom. Voor de kleineren onder ons was het best spannend, zo hoog boven de grond.

{{< figure src="/images/GOPR0110.JPG" >}}

{{< figure src="/images/GOPR0100.JPG" >}}

{{< figure src="/images/IMG_9575.jpg" >}}

{{< figure src="/images/IMG_1095.JPG" >}}

Aan het einde van de touwbruggen gaan we het boomtoppenpad op. Het uitzicht over de stad is erg mooi.

{{< figure src="/images/IMG_1111.JPG" >}}

Nadat Sofie nog over het blotevoetenpadje gelopen heeft, zijn de dames via de langste kokerglijbaan van Europa naar beneden geraced (hij ging mega snel), zijn we weer naar Schluchsee teruggereden. 's Avonds hebben we tapas gegeten voor de buis en naar Peter Pan gekeken.