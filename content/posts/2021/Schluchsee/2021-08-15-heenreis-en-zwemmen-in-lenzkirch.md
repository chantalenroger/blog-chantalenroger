---
title: "Heenreis en Zwemmen in Lenzkirch"
date: 2021-08-15T09:18:22+02:00
author: Chantal en Roger
categories:
- Schluchsee 2021
---

De corona regels in Duitsland zijn net voor ons vertrek gewijzigd: Sofie hoeft niet meer te testen in Nederland en10 dagen in Duitsland in quarantaine (die na vijf dagen na een negatieve test opgeheven zou kunnen worden). Aanvankelijk zouden wij gedurende de quarantaine periode werken vanuit het hotel, maar nu de corona regels minder streng zijn, hebben wij onze vakantie ook maar wat vervroegd: ik moet alleen nog de maandagochtend werken, en Chantal de maandag en dinsdag. 

De heenreis gisteren ging een stuk voorspoediger dan we hadden ingeschat. Het bleek helemaal niet zo druk te zijn richting het zuiden, dus we waren wat te vroeg in Schluchsee. We hadden zelfs tijd om een mooie weg binnendoor te rijden, en konden zo de gewoonlijke drukte rond Rust en Freiburg mooi omzeilen. Uiteindelijk zaten we al om 2 uur aan de apfelschorle in het zonnetje op het terras van het hotel. We hadden vorige week al gereserveerd in ons lievelingsrestaurant Seehof ("Guten Abend Herr Baat'n"), dus daar schoven we aan nadat we de spullen in de kamer 11 hadden uitgepakt.

{{< figure src="/images/IMG_9443.jpg" >}}

We zijn de zondag begonnen met een uitgebreid ontbijt op het terras van het hotel. Monique had weer haar uiterste best gedaan met lekkere broodjes, beleg, yoghurt, fruitsalade. Het is vandaag met 26 graden lekker warm en dus gaan we na de lunch naar het openluchtbad in Lenzkirch. Het is een klein kwartiertje rijden over een leuk slingerweggetje. Het blijkt een heel mooi zwembad te zijn, met speeltuin, ligweide (lekker in de schaduw), en een "verwarmd" bad. Ik wil niet weten hoe koud het water zou zijn wanneer het niet verwarmd zou zijn, maar echt heel aangenaam kan ik het niet noemen. Voor Sofie maakt dat echter helemaal niks uit, ze is niet uit het water te slaan.

{{< figure src="/images/schwimmen_178_1.jpg" >}}

's Avonds hebben we weer bij Seehof gegeten en een potje geschaakt in de lokale speeltuin.

{{< figure src="/images/20210815_172716423_iOS.jpg" >}}