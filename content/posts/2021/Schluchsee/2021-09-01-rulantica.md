---
title: "Rulantica"
date: 2021-09-01T12:55:27+02:00
author: Chantal en Roger
categories:
- Schluchsee 2021
---

Eindelijk was het zover, de dag waarnaar Sofie zo enorm uitkeek. Vandaag staat een bezoek aan het waterpark Rulantica op het programma. Met meer dan 32.000 vierkante meter waterpret is het groter dan 4 voetbalvelden. Het park is onderdeel van Europa Park, en ligt ook in Rust, iets ten noorden van Freiburg. Het geheel is echt enorm groot, en het is allemaal in Scandinavische stijl. En dan niet Ikea, maar meer Vikingen en draken.

Van de 27 glijbanen, is een behoorlijk aantal geschikt voor Sofie. Af en toe moet ze zich over haar angst heenzetten, maar dan is het ook genieten (en gillen!) geblazen. De wildwaterbaan blijft favoriet...

{{< youtube 8oMbIc25Zh8 >}}

... maar zeker ook het gebeuren buiten spreekt tot de verbeelding.

{{< figure src="/images/2021/schluchsee/IMG_9794.jpg" >}}

{{< youtube FukLRdHSgV8 >}}

De drukte viel ons alleszins mee. Door de corona maatregelen worden sowieso maar minder mensen toegelaten, en door het mooie weer, waren ook veel gasten buiten.

Het is uiteindelijk een lange dag geworden, tien uur vanochtend waren we er en om acht uur gingen we met enige tegenzin van Sofie weer naar huis.