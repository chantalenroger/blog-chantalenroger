---
title: "Op de helft..."
date: 2017-06-13T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2017

draft: false
comments: false
---

We zijn intussen zo'n beetje op de helft van onze trip, dus wordt het hoogtijd voor een retrospectiveâ€¦

Inmiddels hebben we vijf staten bezocht (Californie, Nevada, Arizona, Utah en Colorado) en 2502 mijlen (=4026 kilometer) afgelegd in 30 dagen.

![map](./images/usa2017%20San%20Francisco%20-%20Pueblo[4].png)

De camper doet het prima, op een haperend gasfornuis na dan. Twee van de drie pitten moeten we met een aansteker helpen, datzelfde probleem hadden we vorig jaar ook trouwens. Ongelooflijk voor een camper van slechts 4 maanden oud, maar goed.

Sofie heeft het naar de zin, al mist ze haar eigen speelgoed thuis af en toe. Dus maar goed dat we van de meest geliefde toys al foto's hadden gemaakt, dat heeft ons een aantal huilbuien gescheeld. Verder mist Sofie het contact met leeftijdgenootjes. Heeft wel als voordeel dat ze nu zelf naar kindjes stapt om te gaan spelen. Vooral naar jongere kindjes, want die praten nog niet zo goed en dus is het taalprobleem meteen voor een groot deel opgelost. Heel slim van haar.

Hoogtepunten waren tot nu toe toch wel Disney (ondanks de drukte), Cedar Breaks en Natural Bridges bleken voor ons nieuwe pareltjes. Zion blijft fantastisch, en ook Las Vegas is nog steeds erg leuk om een paar dagen te verblijven. Ook zonder Camaro trouwens...

## 3 opmerkingen

### opa 14 juni 2017 om 21:46

Alles gaat goed in de States zo te zien. Slecht internet, geen foto's.
Kijken we de volgende keer wel.
Groeten uit Frankrijk

### Gerard 15 juni 2017 om 00:47

Op de helft...Het duizelt ons nu al wat we allemaal hebben gezien en wat jullie hebben beleefd. Toch kijken we uit naar de tweede helft. Het is leuk om zo'n blij gezin op reis te volgen.

### Anoniem 15 juni 2017 om 20:29

Mooi hoor! Leuk die wedstrijd met de eendjes, zeker als je ook nog wint.
Die harde wind is altijd naar, tenzij je graag gescrubt wordt.
Groetjes BHV
