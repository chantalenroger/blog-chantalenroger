---
title: "Gardameer en het griezel terras"
date: 2022-08-03T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- Italië
- 2022
---

Het Gardameer is het grootste meer van Italië. Gisteren hebben we de oostkust een beetje verkend door het bezoek aan de Madonna della Corona. Vandaag staat de westkust op het programma. We rijden binnendoor naar Salò, en daar pakken we de kustweg. Die is op z'n tijd behoorlijk smal, en gaat van de ene tunnel naar de andere. Tussen de tunnels door hebben we prachtige uitzichten over het meer.

{{< imgproc "images/IMG_3926.JPG" Fit "1024x768 r0" >}}

Zeker in de dorpjes die we passeren is het erg druk. We rijden helemaal door tot aan Limone sul Garda. Hier is een soort van fiets- en wandelpad gemaakt over planken die tegen de stijle rotsen boven het meer gemaakt zijn. We kunnen de auto echter nergens parkeren, tenminste niet op een redelijke afstand van het pad. Dat doen we dus maar een andere keer. We besluiten om te keren om een stukje terug naar het zuiden te rijden. Hier slaan we rechtsaf, de Strada della Forra op. Deze weg staat bekend als een van de mooiste van de wereld. Winston Churchill noemde de weg zelfs het achtste Wereldwonder en James Bond heeft er een paar auto’s van de weg gereden in de openingsscène van Quantum of Solace. Wij doen het een stuk rustiger aan om van de vele mooie uitzichten te genieten. Op de meest smalle stukken zijn inmiddels verkeerslichten geplaatst zodat we van tegenliggers geen last hebben.

{{< imgproc "images/IMG_3935.JPG" Fit "1024x768 r0" >}}

{{< imgproc "images/IMG_3947.JPG" Fit "1024x768 r0" >}}

{{< imgproc "images/IMG_3953.JPG" Fit "1024x768 r0" >}}

{{< youtube id="CkXnUh9At0I" autoplay="true" title="Strada della Forra">}}

Eenmaal boven aangekomen is het tijd voor de lunch. We kiezen voor het terras van Hotel Paradiso. Een aantal restaurants en hotels hebben een zogenaamd griezel (of horror) terras. Het terras steekt dan een aantal meters uit. Het Gardameer ligt 300 tot 400 meter recht onder je. Het uitzicht, maar ook het eten, is fantastisch!

{{< imgproc "images/IMG_3963.JPG" Fit "1024x768 r0" >}}

{{< imgproc "images/IMG_1530.png" Fit "1024x768 r0" >}}

{{< imgproc "images/IMG_1531.png" Fit "1024x768 r0" >}}
