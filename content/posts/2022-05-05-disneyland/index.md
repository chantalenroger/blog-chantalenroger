---
title: "Disneyland Dag 1"
date: 2022-05-05T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- USA 2022
---

De grote dag is eindelijk aangebroken: vandaag gaan we naar Disneyland! De wekker stond vroeg, want we willen om 8 uur bij de ingang zijn om zo de grootste drukte van de dag voor te zijn. Vanuit het hotel is het een klein kwartiertje lopen naar de ingang van het park. Na de securitycheck sluiten we aan bij de ingang, en zijn binnen 5 minuten binnen. Als eerste gaan we naar het Disneyland Park.

Op onze toegangspas hebben we Lightning Lane toegevoegd en daarmee kun je via de app toegang boeken tot bepaalde attracties. Het is de vervanger van de zogenaamde Fast Pass. Je kunt dan via een aparte ingang de normale rij overslaan. Zodra we binnen zijn reserveren we direct de lightning lane toegang voor Star Tours.

{{< imgproc "images/IMG_3045.JPG" Resize "1024x r270" >}}

Nadat we zijn ingecheckt in de attractie, boeken we direct de volgende Lightning Lane en zo vullen we eigenlijk de hele dag. Gewoon kijken wanneer het eerstvolgende tijdslot beschikbaar is, en die dan boeken. Ook de lunch en avondeten kun je via de app boeken, en dat werkt prima. Nu moet ik wel zeggen dat het niet echt heel erg druk was, ik weet dus niet of de Lightning Lane ook goed werkt als het wel echt druk is. Dat is namelijk een van de klachten die je leest op internet: de lightning lane pas kost "slechts" 20 dollar per persoon per dag, en dat weerhoudt de meeste mensen er dus niet van om 'm aan te schaffen. Maar door de tijdslots krijg je wel automatisch een betere verdeling van de mensen, zodat de rijen minder lang worden.

{{< imgproc "images/IMG_3043.JPG" Resize "1024x r0" >}}

{{< imgproc "images/IMG_0978.jpg" Resize "1024x r0" >}}

Het nieuwe Star Wars gedeelte van het park is trouwens waanzinning mooi gemaakt. Je waant je in een filmset!

{{< imgproc "images/IMG_3062.JPG" Resize "1024x r0" >}}

{{< imgproc "images/IMG_3077.JPG" Resize "1024x r0" >}}

Sofie werd nog ondervraagd door twee Storm Troopers :-)

{{< imgproc "images/IMG_0993.jpg" Resize "1024x r0" >}}

{{< imgproc "images/IMG_1003.jpg" Resize "1024x r0" >}}

{{< imgproc "images/IMG_1011.jpg" Resize "1024x r0" >}}

Voor de eerste keer zijn we in het lokale spookhuis "Haunted Mansion" geweest. Niet echt eng, maar wel erg mooi gemaakt.

{{< imgproc "images/IMG_0984.jpg" Resize "1024x r0" >}}

Het bezoek aan Splash Mountain (een wildwaterbaan met boomstammen als bootjes) zorgde nog voor wat spanning en sensatie... Terwijl wij in de attractie zaten, vielen we al vier keer stil omdat een bootje vast zat en moesten we iedere keer enkele minuten wachten voor we weer verder gingen. We waren inmiddels alle drie al behoorlijk nat, en Sofie was zelfs doorweekt. Bij de vijfde keer bleek dat we niet meer verder konden. We werden geÃ«vacueerd en moesten door de nooduitgang naar buiten lopen. Gelukkig hadden we voor Sofie droge kleren meegenomen ("want je weet maar nooit"). Wij mochten de rest van de dag met natte schoenen lopen.

{{< imgproc "images/IMG_3090.JPG" Resize "1024x r0" >}}

Na de middag zijn we naar het andere park: Disney California Adventure Park. Hier leek het minder druk te zijn, dus ook hier hebben we een heel aantal attracties kunnen doen.

We gaan dineren bij Flo's Cafe. Smaakt prima, zo in de setting van de film Cars.

{{< imgproc "images/IMG_1015.jpg" Resize "1024x r0" >}}

En als afsluiting van de dag wagen we nog een dansje bij Luigi.

{{< imgproc "images/IMG_1026.jpg" Resize "1024x r0" >}}

Hierna is het tijd geworden om terug te wandelen naar het hotel. Moe maar voldaan vallen we alledrie als een blok in slaap (28000 stappen gelopen vandaag).
