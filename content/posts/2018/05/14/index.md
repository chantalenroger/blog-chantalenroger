---
title: "Las Vegas – Red Rock Canyon – Fremont Street"
date: 2018-05-14T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2018

draft: false
comments: false
---

De dag begon weer met een frisse duik in het zwembad op de camping. Na de lunch zijn we met de auto naar Red Rock Canyon gegaan. Hier kun je best wandelen, maar omdat we wat aan de late kant zijn, kiezen we er vandaag voor om enkel de scenic loop te rijden.

![Red Rock Canyon](./images/IMG_5177[4].jpg)

![Red Rock Canyon](./images/IMG_5180[4].jpg)

![Red Rock Canyon](./images/IMG_4083[4].jpg)

Na een snelle (en kwalitatief teleurstellende) hap bij de McDonald's zijn we naar de het deel van Las Vegas gereden waar het allemaal begon voordat de Strip er was: Fremont Street. Ondanks de hoge concentratie dronkaards, zwervers en gekkies, hangt er wel een aparte sfeer. Je hebt constant het gevoel dat je overvallen gaat worden. Amerikanen zijn op zichzelf vaak al luidruchtig en aanwezig, maar gooi er een paar liter alcohol in en ze worden ronduit vervelend. Maar de avond begon bij Container Park. Hier hebben ze een grote ovaal gemaakt van zeecontainers met daarin allemaal leuke winkeltjes en restaurantjes. In het midden staat een enorme speelboom met glijbanen, en klim- en rentoestanden waar de kleinste van het stel dankbaar gebruik van heeft gemaakt.

![Las Vegas](./images/IMG_5196[4].jpg)

Bij de ingang was nog een kleine show met een vuurspugende sprinkhaan.

![Las Vegas](./images/IMG_4089[4].jpg)

Na drie kwartier rennen, glijden en klauteren had ze het wel gezien, en konden we eindelijk genieten van de Fremont Street Experience. Om dit deel van Las Vegas aantrekkelijker te maken voor het volk die in een van de mega-resorts op de Strip verblijven, hebben ze een deel van Fremont Street overdekt met een mega groot scherm. Ieder uur wordt er een show gegeven, onder het genot van keiharde muziek. Sofie keek haar ogen uit.

![Las Vegas](./images/IMG_4091[4].jpg)

![Las Vegas](./images/IMG_4094[4].jpg)

![Las Vegas](./images/IMG_4098[4].jpg)
