---
title: "Northwest Trek Wildlife Park"
date: 2019-07-10T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2019

draft: false
comments: false
---

Vanmorgen hebben we op ons gemak ontbeten en alle spullen weer in de auto geladen. Het is onze laatste dag in Seattle en we gaan nu op weg naar Mount Rainier National Park. Maar eerst gaan we het Northwest Trek Wildlife Park met een bezoekje vereren. Het is een niet al te grote dierentuin, waar men de lokale fauna in mooi aangelegde verblijven kan bewonderen.

Het is een beetje druilerige dag, maar gelukkig wel rond de 20 graden. We beginnen de dag met een ritje in de tram, die ons door een groot gebied rijdt waar we mountain goats, kariboe, elanden en herten in diverse uitvoeringen kunnen bewonderen. Ook graast er een kudde bizons. Erg mooi, en we hadden geluk: de stevigste bui van de dag viel toen wij (redelijk beschut) in de tram zaten.

![Northwest Trek Wildlife Park](./images/P1010297.JPG)

![Northwest Trek Wildlife Park](./images/P1010315.JPG)

![Northwest Trek Wildlife Park](./images/P1010321.JPG)

Sofie vond het allemaal interessant, maar het constante geschud en gehobbel, zorgde er wel voor dat ze halverwege het ritje in slaap viel.

![Northwest Trek Wildlife Park](./images/P1010325.JPG)

Na de rondrit hebben we lekker geluncht. Tijdens de lunch viel de tweede en gelukkig laatste bui van vandaag, maar toen zaten we dus ook weer beschut. Daarna zijn we nog te voet door het erg mooi aangelegde park gewandeld. We hebben beren en katachtigen van divers pluimage gezien, en nog andere dieren die hier in het noord westen voorkomen.

![Northwest Trek Wildlife Park](./images/P1010376.JPG)

Na dit alles en de onvermijdelijke stop in de gift shop, zijn we weer in de Tahoe gestapt voor het laatste uurtje naar ons verblijf voor de komende twee nachten: Mountain Meadows Inn in Ashford, Washington. Een B&B deze keer, en wat voor een...

![Mountain Meadows Inn](./images/IMG_5977.JPG)

![Mountain Meadows Inn](./images/IMG_5982.JPG)

![Mountain Meadows Inn](./images/IMG_6011.JPG)

![Mountain Meadows Inn](./images/IMG_5970.JPG)

## 1 opmerking

### Gerard 13 juli 2019 om 23:56

Na het spotten van de dieren en het spelen weten Sofie en papa heel goed hoe relaxen moet!
