---
title: "Eerste dag"
date: 2009-05-21T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA 2009
- 2009

comments: false
---

We waren mooi op tijd op Schiphol vanmorgen, inchecken ging redelijk vlot. Eerst op naar Chicago, en ondanks de extra beenruimte die de Econemy Plus biedt, blijft het ellendig om in een vliegtuig te zitten... Of zou het toch aan mijn goddelijk postuur liggen? Er was maar een redelijke film (Gran Torrino met good old Clint Eastwood), dus de Playstation werd al snel uit de tas gehaald. Na bijna 9 uur kwamen we in Chicago aan. Je moet in de USA bij het eerste vliegveld waar je aankomt door de douane, de bagage ophalen en opnieuw door de securitychecks heen. Met een overstaptijd van anderhalf uur is dat allemaal erg krap aan. Gelukkig had de aansluitende vlucht naar Las Vegas anderhalf uur vertraging, dus uiteindelijk konden we op ons gemak doen.

In Vegas aangekomen (rond 18.00 uur, maar een uurtje later dan gepland) zijn we direct met een taxi naar 't hotel (<http://www.luxor.com/>) gegaan, even gedouched en toen in de Mandalay Bay gegeten: de eerste hamburger is een feit! Nog een beetje over de strip gewandeld, was erg druk, want Memorial Day Weekend, een lang weekend voor de Amerikanen. Die avond vroeg naar bed gegaan.
