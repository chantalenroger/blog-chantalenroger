---
title: "Pijn is fijn"
date: 2009-06-12T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Verenigde Staten
- 2009

comments: false
---

Wat weegt een menselijke drol gemiddeld? Ik denk zo'n 500 gram, niet dat ik het ooit gewogen heb. Waarom hebben we dan naast het Sonja Bakker dieet, geprakte-banaan-met-appel dieet, en God-weet-wat-voor-ander-dieet, niet een poep-zoveel-je-kan-dieet? Ik bedoel, als je gemiddeld twee keer per dag poept, verlies je gemiddeld een kilo per dag, dat is gemiddeld 7 kilo per week! Daar kan Sonja echt niet tegenop! Nieuwe dimensie van het Schijt aan Sonja?

Eigenlijk gaat dit stukje over competitie. Max Westerman, de oud Amerika-correspondent van RTL nieuws, schreef in zijn boek "Max in alle staten" dat Amerikanen allemaal competatief zijn ingesteld. Dat maakt ze als individu soms bewonderenswaardig, maar als volk angstaanjagend. Ik denk dat hij daar gelijk in heeft.

Een mooi voorbeeld: wij liepen vorige week naar de Upper Yosemite Falls, een wandeling van bijna 3 mijl, nagenoeg alleen maar heul steil omhoog. Wij waren wat aan de late kant vertrokken, en het begon een beetje te betrekken, dus ik vroeg hoe ver het nog was aan een tegemoedkomende vader met twee jonge kinderen. Als een volleerd football-coach begon hij tegen ons te schreeuwen "You can do it! You can do it!" en tegen zijn kinderen, heftig high-fivend "Can they do it? Can they do it? Yeaaah!". Wij werden er een beetje bang van en durfden niet eens meer om te keren...

Ander voorbeeld: Het Amerikaanse Toilet! Een Amerikaans Toilet is zowiezo een stuk groter dan onze Nederlandse pot (Als je het volume van sommige Amerikanen bekijkt, dan snap je waarom). Daarnaast is Het Amerikaanse Toilet bijna tot aan de rand gevuld met water. Ik vermoed dat ze dit doen om makkelijker het restproduct van al het voedzame eten te kunnen bewonderen, en er over te kunnen opscheppen, of zelfs knuffelen !?!?! Nu was ik gisteren op een openbaar Amerikaan Toilet waarvan de bril nogal onhandig was behandeld door een van m'n voorgangers, zo erg zelfs dat een stukkie papier erop leggen geen oplossing meer was. Oplossing: Oud Hollands hangend poepen! Gelukkig bezocht ik het Amerikaans Toilet enkel voor een simpele Message Number One, anders had ik natuurlijk een probleem gehad. Stel je voor: een pond aan poep, die na een vrije val van pak 'm beet veertig centimeter in het water van het Amerikaans Toilet plonst... De ravage is dan niet te overzien! Een schoon shirt is dan nog je minste probleem.

Verder gaat alles goed hier.

## 1 opmerking

### Anoniem 15 juni 2009 om 10:54

Een goeie drol zit niet 500 gram, het gewicht ligt echt lager hoor. Ik schat niet dat het boven 200 gram komt, waarschijnlijk niet eens boven de 100 gram. Maar ach, voor alles moet er een 1e keer zijn, klaarblijkelijk ook voor dit, dus zal ik 1 dezer dagen mijn bevindingen wel even doorgeven.....

Grtz,

Ronald
