---
title: "Yosemite - part deux"
date: 2009-06-10T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- USA 2009
- 2009

comments: false
---

Vanuit Mono Lake zijn we naar Bodie State Park geweest. Dat is een verlaten goudmijnstadje hoog in de bergen. De weg ernaartoe was goed, op de laatste 3 mijl na. Daar konden we met de camper maximaal 5 mijl per uur rijden; bijna drie kwartier gereden! Rond 1900 woonden daar tijdens de goldrush zo'n tienduizend mensen. Helaas is er een grote brand geweest waardoor nog maar 5% van de huizen overeind staan. Maar het was erg leuk, die ouwe zooi.

Nog een heel mooie wandeling gemaakt op de Tioga Pass en de volgende dag zijn we weer naar Yosemite gereden. Daar hebben we de Vernal en Nevada Falls bezocht, waanzinnig spectaculair in 't voorjaar door alle smeltwater. Hele dag onderweg geweest, 's avonds met de beentjes hoog en een blik bier.

Morgen is het einde oefening voor Yosemite, dan gaan we langzaam aan richting de westkust. We blijven twee nachten in Pinnacles National Monument. Geen idee wat daar te doen is, maar Chantal heeft 't uitgezocht, dus dan zal 't wel goed zijn.
