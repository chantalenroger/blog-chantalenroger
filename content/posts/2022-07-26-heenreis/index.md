---
title: "Heenreis"
date: 2022-07-26T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- ItaliÃ«
- 2022
---

Vanwege een onverwacht campeer-uitje bij de familie Hannink, waren alle tassen al zo'n beetje ingepakt voor het weekend. Na maandag nog een paar uurtjes gewerkt te hebben, konden we dinsdag om 7 uur vertrekken. Eerste stop: Garmisch-Partenkirchen. De rit ging voorspoedig, zonder enige vertraging zelfs. Ten minste, tot Mannheim. Hier werd het aanmerkelijk drukker, en stonden we een enkele keer in een file. Gelukkig viel de vertraging al met al reuze mee. Om 16 uur kwamen we aan bij ons hotel, Moun10 Urlaubswohnen. Een nieuw en modern ingericht appartementen complex pal naast het station aan de rand van het centrum. Een paar maanden geleden zijn hier vlakbij twee treinen op elkaar gebotsts waarbij een dode viel. Blijkbaar is het spoor nog niet hersteld, want sindsdien rijden er geen treinen.

Vanaf ons balkon kijken we uit op het perron, en daarachter op de omliggende bergen.

{{< imgproc "images/IMG_1281.png" Resize "1024x r0" >}}

In het midden van bovenstaande foto is de Zugspitze (niet) te zien. Met 2962 meter is dit de hoogste berg van Duitsland.

Nadat we alle spullen opgeborgen hebben, is het tijd om in het centrum op zoek te gaan naar een restaurant. Uiteindelijk belanden we bij Fisher's Mohrenplatz op het terras. De eerste Schnitzel en Zwiebelrostbraten zijn een feit. De locatie is erg mooi, maar helaas stikt het van de wespen, dus van rustig genieten komt niet veel.

{{< imgproc "images/IMG_1234.png" Resize "1024x r0" >}}

Onderweg terug naar het hotel hebben we nog een ijs gehaald, en toen een beetje op tijd gaan slapen. Het was een drukke en lange dag.

{{< imgproc "images/IMG_1236.png" Resize "1024x r0" >}}
