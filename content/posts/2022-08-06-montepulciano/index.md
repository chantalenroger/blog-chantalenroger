---
title: "Montepulciano"
date: 2022-08-06T16:14:25+02:00
publishDate: 2022-04-01T16:14:25+02:00
author: Chantal en Roger
tags:
- Travel
- Zomervakantie 2022
- ItaliÃ«
- 2022
---

Na het ontbijt rijden we in 10 minuten naar Montepulciano. We vinden een mooi parkeerplekje (breed!) en wandelen richting het oude centrum. Montepulciano ligt in een wijnstreek waar de bekende Vino-Nobilewijn wordt gemaakt. Binnen de stadsmuren bevinden zich vele palazzi in renaissance-stijl. De hoofdstraat, de Corso, is zeer steil en leidt naar de Dom van Montepulciano, die gebouwd is in de 16e en 17e eeuw. Het blijkt behoorlijk rustig, en dat vinden we eigenlijk best wel fijn.

{{< imgproc "images/IMG_4094.JPG" Fit "1024x768 r270" >}}

We lopen de hoofdstraat helemaal naar boven. Links en rechts zijn ieniemienie steegjes die mooie plaatjes opleveren.

{{< imgproc "images/IMG_4106.JPG" Fit "1024x768 r270" >}}

Op de piazza grande gaan we even in de schaduw zitten om al het gedoe om ons heen in ons op te nemen. De Dom is van buiten niet heel bijzonder, maar van binnen zeker wel.

{{< imgproc "images/IMG_4112.JPG" Fit "1024x768 r0" >}}

{{< imgproc "images/IMG_4113.JPG" Fit "1024x768 r270" >}}

Op het plein gaan we op een terras zitten om wat te drinken en lunchen. Smaakt prima!

{{< imgproc "images/IMG_4119.JPG" Fit "1024x768 r0" >}}

{{< imgproc "images/IMG_1575.png" Fit "1024x768 r0" >}}

Onderweg naar beneden nuttigen de dames nog een lekker ijs. We vinden het stadje erg leuk, vooral ook omdat het helemaal niet druk is. En dat voor een zaterdag...

De dag sluiten we af bij het heerlijke zwembad. We maken kennis met een gezin uit San Diego: Dave, Jenny en Duke. Sofie en Duke spelen samen in het zwembad, en wij babbelen over van alles en nog wat. Het zijn aardige lui.

{{< imgproc "images/IMG_1578.png" Fit "1024x768 r0" >}}

{{< imgproc "images/IMG_1579.png" Fit "1024x768 r0" >}}
